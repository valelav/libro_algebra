<?xml version="1.0" encoding="UTF-8"?>

<chapter xml:id="ch-corrispondenze">
  <title>Corrispondenze e relazioni</title>

  <introduction>
    <p>
      In matematica è importante non solo considerare certi oggetti e le loro proprietà ma anche i legami esistenti tra questi oggetti. Iniziamo quindi a introdurre il concetto di <q>corrispondenza</q> tra insiemi.
    </p>
  </introduction>

  <section xml:id="sec-corrispondenze_definizione">
    <title>Corrispondenze tra insiemi</title>

    <p>
      Consideriamo l'insieme <m>A</m> formato dalle tre amiche Alice, Bianca e Chiara, e l'insieme <m>C</m> formato da alcune capitali europee: Berlino, Londra, Madrid e Parigi. Possiamo mettere in corrispondenza gli elementi dell'insieme <m>A</m> con gli elementi dell'insieme <m>C</m> in vari modi. Ad esempio, una corrispondenza è <q>avere visitato</q>: Alice ha visitato Berlino e Madrid, Bianca non ha mai visitato nessuna di quelle città e Chiara ha visitato Londra, Madrid e Parigi. Possiamo descrivere ciò in questo modo: consideriamo tutte le coppie ordinate formate da un elemento di <m>A</m> e da un elemento di <m>C</m>, cioè gli elementi del prodotto cartesiano <m>A\times C</m>, e prendiamo le coppie per cui il primo elemento della coppia ha visitato il secondo elemento e scartiamo le altre. Dunque, prendiamo la coppia (Alice,Madrid) e scartiamo la coppia (Chiara,Berlino) e così via. In altri termini, stiamo considerando un sottoinsieme del prodotto cartesiano. Ciò suggerisce la
    </p>

    <definition xml:id="def-corrispondenza">

      <idx><h>corrispondenza</h></idx>

      <statement>
        <p>
          Dati due insiemi <m>A</m> e <m>B</m>, una <term>corrispondenza</term> <m>S</m> tra <m>A</m> e <m>B</m> è un sottoinsieme del prodotto cartesiano <m>A\times B</m>. Se una coppia <m>(a,b)</m> del prodotto cartesiano appartiene a <m>S</m> scriveremo <m>a\mathrel{S}b</m>. Scriveremo invece <m>a\not\mathrel{S}b</m> per indicare che <m>(a,b)\notin S</m>.
        </p>
      </statement>
    </definition>

    <p>
      Vediamo qualche esempio un po' più <q>matematico</q>.
    </p>

    <example xml:id="ex-corrispondenza_divisibilita">
      <statement>
        <p>
          Dati due numeri interi <m>m</m> e <m>n</m>, diciamo che <m>m</m> <term>divide</term> <m>n</m> e scriviamo <m>m\mid n</m> se esiste un intero <m>c</m> tale che <m>n=cm</m>. Consideriamo allora gli insiemi <m>A\coloneqq \{2,3,5\}</m> e <m>B\coloneqq \{4,6,7\}</m> e mettiamo in corrispondenza un elemento  <m>a\in A</m> con un elemento <m>b\in B</m> se <m>a</m> divide <m>b</m>. Dunque, vediamo che <m>2</m> divide <m>4</m> e <m>6</m>, mentre <m>3</m> divide solo <m>6</m> e infine <m>5</m> non divide nessun elemento di <m>B</m>. Come sottoinsieme del prodotto cartesiano <m>A\times B</m>, questa corrispondenza è, dunque, <m>\{(2,4),(2,6),(3,6)\}</m>. Notiamo che ciascun elemento di <m>A</m> o di <m>B</m> può comparire in nessuna, una o più coppie.
        </p>
        <p>
          Possiamo visualizzare la corrispondenza nel seguente modo, collegando con una freccia un elemento di <m>A</m> e un elemento di <m>B</m> se sono in corrispondenza.
        </p>
        <figure>
          <caption>Corrispondenza di divisibilità tra insiemi di interi</caption>
          <image xml:id="image-corrispondenza_divisibilita">
            <shortdescription>Diagrammi di Venn dei due insiemi con frecce che collegano gli elementi corrispondenti.</shortdescription>
            <description>
              <p>
                Due diagrammi di Venn, uno contenente gli elementi di <m>A</m> e uno contenente gli elementi di <m>B</m> con frecce che vanno da ciascun elemento di <m>A</m> verso gli elementi di <m>B</m> di cui è divisore.
              </p>
            </description>
            <latex-image>
              \begin{tikzpicture}[keepsize]
                \node[label={left:$2$}] (2) at (1.5,1) {};
                \node[label={left:$3$}] (3) at (2,2) {};
                \node[label={right:$5$}] (5) at (1,3) {};
                \node [fit=(2) (3) (5),label=above left:$A$,draw,ellipse] {};

                \node[label={right:$7$}] (7) at (6,2) {};
                \node[label={left:$4$}] (4) at (8,3) {};
                \node[label={right:$6$}] (6) at (7.5,1.5) {};
                \node [fit=(7) (4) (6),label=above right:$B$,draw,ellipse] {};

                \foreach \point in {2,3,5,7,4,6}
                  \fill (\point) circle (2pt);
                \draw (2) edge [bend right=45,-Latex] (4);
                \draw (2) edge [bend right=45,-Latex] (6);
                \draw (3) edge [bend left=45,-Latex] (6);
              \end{tikzpicture}
            </latex-image>
          </image>
        </figure>
        <p>
          Se ora scambiamo il ruolo degli insiemi <m>A</m> e <m>B</m>, vediamo che nessun elemento di <m>B</m> divide qualche elemento di <m>A</m>. La corrispondenza è cioè il sottoinsieme vuoto di <m>B\times A</m>: quindi, se volessimo rappresentarla tramite un disegno simile al precedente, non dovremmo tracciare nessuna freccia.
        </p>
      </statement>
    </example>
    <example xml:id="ex-corrispondenza_somma_pari">
      <statement>
        <p>
          Riprendiamo gli insiemi <m>A\coloneqq \{2,3,5\}</m> e <m>B\coloneqq \{4,6,7\}</m> considerati nell'<xref ref="ex-corrispondenza_divisibilita"/> e diciamo che <m>a</m> in <m>A</m> è in corrispondenza con <m>b</m> in <m>B</m> se <m>a+b</m> è un numero pari. Dunque, <m>2</m> è in corrispondenza con <m>4</m> e <m>6</m>, mentre <m>3</m> e <m>5</m> sono in corrispondenza con <m>7</m>. Come sottoinsieme del prodotto cartesiano questa corrispondenza è, dunque, <m>\{(2,4),(2,6),(3,7),(5,7)\}</m>.
        </p>
        <figure>
          <caption>Corrispondenza tra insiemi di interi data dalla parità</caption>
          <image xml:id="image-corrispondenza_somma_pari">
            <shortdescription>Rappresentazione della corrispondenza tra insiemi di interi data dalla parità</shortdescription>
            <description>
              <p>
                Due diagrammi di Venn, uno contenente gli elementi di <m>A</m> e uno contenente gli elementi di <m>B</m> con frecce che vanno da ciascun elemento di <m>A</m> verso gli elementi di <m>B</m> tali che la somma dei due elementi collegati è pari.
              </p>
            </description>
            <latex-image>
              \begin{tikzpicture}[keepsize]
                \node[label={left:$2$}] (2) at (1.5,1) {};
                \node[label={left:$3$}] (3) at (2,2) {};
                \node[label={right:$5$}] (5) at (1,3) {};
                \node [fit=(2) (3) (5),label=above left:$A$,draw,ellipse] {};

                \node[label={right:$7$}] (7) at (6,2) {};
                \node[label={left:$4$}] (4) at (8,3) {};
                \node[label={right:$6$}] (6) at (7.5,1.5) {};
                \node [fit=(7) (4) (6),label=above right:$B$,draw,ellipse] {};

                \foreach \point in {2,3,5,7,4,6}
                  \fill (\point) circle (2pt);
                \draw (2) edge [bend right=45,-Latex] (4);
                \draw (2) edge [bend right=45,-Latex] (6);
                \draw (3) edge [bend right=45,-Latex] (7);
                \draw (5) edge [bend left=45,-Latex] (7);
              \end{tikzpicture}
            </latex-image>
          </image>
        </figure>

      </statement>
    </example>

    <exercises xml:id="exercises-corrispondenze_definizione">
      <exercise>

        <idx><h>corrispondenza</h><h>composizione</h></idx>
        <idx><h>composizione</h><h>di corrispondenze</h></idx>

        <statement>
          <p>
            Dati tre insiemi <m>A</m>, <m>B</m> e <m>C</m> e due corrispondenze <m>S</m> tra <m>A</m> e <m>B</m> e <m>T</m> tra <m>B</m> e <m>C</m>, la <term>composizione</term> di <m>S</m> e <m>T</m> è la corrispondenza <m>ST</m> tra <m>A</m> e <m>C</m> così definita: dati <m>a\in A</m> e <m>c \in C</m> si ha <m>a\mathrel{ST}c</m> se esiste <m>b\in B</m> tale che <m>a\mathrel{S}b</m> e <m>b\mathrel{T}c</m>.
           </p>
           <p>
             Dato un altro insieme <m>D</m> e una corrispondenza <m>U</m> tra <m>C</m> e <m>D</m>, mostrare che <m>(ST)U=S(TU)</m>.
           </p>
        </statement>
      </exercise>

      <exercise>
        <introduction>
          <p>
            Siano dati gli insiemi <m>A\coloneqq \{3,5,7\}</m> e <m>B\coloneqq \{6,11,20\}</m>.
          </p>
        </introduction>

        <task>
          <statement>
            <p>
              Descrivere come sottoinsieme di <m>A\times B</m> la corrispondenza <m>S</m> da <m>A</m> a <m>B</m> così definita: <m>a\mathrel{S}b</m> se <m>a+b</m> è un quadrato perfetto.
            </p>
          </statement>
        </task>

        <task>
          <statement>
            <p>
              Descrivere come sottoinsieme di <m>A\times B</m> la corrispondenza <m>T</m> da <m>A</m> a <m>B</m> così definita: <m>a\mathrel{T}b</m> se <m>a-b</m> è multiplo di <m>3</m>.
            </p>
          </statement>
        </task>

        <task>
          <statement>
            <p>
              Confrontare le corrispondenze <m>S</m> e <m>T</m>: cosa possiamo dire?
            </p>
          </statement>

          <answer>
            <p>
              Le corrispondenze <m>S</m> e <m>T</m> coincidono anche se sono descritte in maniera differente.
            </p>
          </answer>
        </task>
      </exercise>

      <exercise>
        <statement>
          <p>
            Quante differenti corrispondenze esistono da un insieme finito <m>A</m> con <m>n</m> elementi a un insieme finito <m>B</m> con <m>m</m> elementi?
          </p>
        </statement>
        <answer>
          <p>
            <m>2^{mn}</m>
          </p>
        </answer>
      </exercise>

    </exercises>
  </section>

  <section xml:id="sec-relazioni_equivalenza">
    <title>Relazioni di equivalenza</title>

    <definition xml:id="def-relazione">

      <idx><h>relazione</h></idx>

      <statement>
        <p>
          Una corrispondenza da un insieme <m>A</m> in sé stesso è detta <term>relazione</term> di <m>A</m>.
        </p>
      </statement>
    </definition>

    <definition xml:id="def-equivalenza">

      <idx><h>relazione</h><h>di equivalenza</h></idx>
      <idx><h>equivalenza (relazione di)</h></idx>

      <statement>
        <p>
          Una relazione <m>R</m> di un insieme <m>A</m> è detta di <term>equivalenza</term> se soddisfa le proprietà seguenti:
          <ul>
            <li>
              <p>
                <m>a\mathrel{R}a</m> per ogni <m>a</m> in <m>A</m> (<term>proprietà riflessiva</term>);
              </p>
            </li>
            <li>
              <p>
                se <m>a\mathrel{R}b</m> allora <m>b\mathrel{R}a</m> (<term>proprietà simmetrica</term>);
              </p>
            </li>
            <li>
              <p>
                se <m>a\mathrel{R}b</m> e <m>b\mathrel{R}c</m> allora <m>a\mathrel{R}c</m> (<term>proprietà transitiva</term>).
              </p>
            </li>
          </ul>
          Solitamente una relazione di equivalenza è indicata con un simbolo del tipo <m>\sim</m>, <m>\simeq</m>, <m>\equiv</m>, <etc />
        </p>
      </statement>
    </definition>

    <example xml:id="ex-equivalenze_banali">
      <statement>
        <p>
          Dato un insieme <m>A</m>, la relazione di uguaglianza (quella cioè in cui ogni elemento è in relazione solo con sé stesso) è ovviamente una relazione di equivalenza. All'estremo opposto, la relazione in cui ogni elemento è in relazione con tutti gli altri è, altrettanto ovviamente, una relazione di equivalenza.
        </p>
      </statement>
    </example>

    <example xml:id="ex-valore_assoluto">
      <statement>
        <p>
          Nell'insieme dei numeri reali <m>\Reali</m>, la relazione <m>\sim</m> definita da <m>a\sim b</m> se <m>\abs{a}=\abs{b}</m> è una relazione di equivalenza. Si noti che ogni numero reale è in relazione con sé stesso e il proprio opposto.
        </p>
      </statement>
    </example>

    <example xml:id="ex-costruzione_interi">
      <statement>
        <p>
          Consideriamo l'insieme <m>S\coloneqq \Naturali\times\Naturali</m>. Definiamo in <m>S</m> la relazione <m>\sim</m> tramite <m>(a,b)\sim(c,d)</m> se <m>a+d=b+c</m>. Verifichiamo che è una relazione di equivalenza.
        </p>
        <p>
          <ul>
            <li>
              <p>
                Proprietà riflessiva. <m>(a,b)\sim(a,b)</m> per ogni <m>(a,b)\in S</m>: infatti, <m>a+b=b+a</m>.
              </p>
            </li>
            <li>
              <p>
                Proprietà simmetrica. Se <m>(a,b)\sim (c,d)</m>, cioè <m>a+d=b+c</m>, allora <m>c+b=d+a</m>, cioè <m>(c,d)\sim (a,b)</m>.
              </p>
            </li>
            <li>
              <p>
                Proprietà transitiva. Se <m>(a,b)\sim (c,d)</m>, cioè <m>a+d=b+c</m>, e <m>(c,d)\sim (e,f)</m>, cioè <m>c+f=d+e</m>, allora, sommando membro a membro, troviamo <m>a+d+c+f=b+c+d+e</m> da cui, per la legge di cancellazione, otteniamo <m>a+f=b+e</m>, cioè <m>(a,b)\sim (e,f)</m>.
              </p>
            </li>
          </ul>
        </p>
      </statement>

    </example>

    <definition xml:id="def-classe">

      <idx><h>classe di equivalenza</h></idx>
      <idx><h>insieme</h><h>quoziente</h></idx>

      <notation>
        <usage><m>\class[\sim]{a}</m></usage>
        <description>classe di equivalenza di <m>a</m></description>
      </notation>
      <notation>
        <usage><m>A/\sim</m></usage>
        <description>insieme quoziente di <m>A</m> rispetto a <m>\sim</m></description>
      </notation>

      <statement>
        <p>
          Sia <m>\sim</m> una relazione di equivalenza in un insieme <m>A</m>. Dato un elemento <m>a\in A</m>, la <term>classe di equivalenza</term> di <m>a</m>, indicata con il simbolo <m>\class[\sim]{a}</m> è il sottoinsieme di <m>A</m> così definito: <m>\class[\sim]{a}\coloneqq \{x\in A\mid a\sim x\}</m>.
        </p>
        <p>
          L'insieme delle classi di equivalenza viene denotato con il simbolo <m>A/\sim</m> e detto <term>insieme quoziente</term> di <m>A</m> rispetto alla relazione <m>\sim</m>.
        </p>
      </statement>
    </definition>

    <proposition xml:id="prop-classe_equivalenza">
      <statement>
        <p>
          Sia <m>\sim</m> una relazione di equivalenza in un insieme <m>A</m>. Allora:
          <ol>
            <li>
              <p>
                per ogni <m>a\in A</m> si ha che <m>a\in\class[\sim]{a}</m>
              </p>
            </li>
            <li>
              <p>
                se <m>b\in\class[\sim]{a}</m> allora <m>\class[\sim]{a}=\class[\sim]{b}</m>
              </p>
            </li>
            <li>
              <p>
                se <m>\class[\sim]{a}\cap\class[\sim]{b}\ne\vuoto</m> allora <m>\class[\sim]{a}=\class[\sim]{b}</m>
              </p>
            </li>
          </ol>
        </p>
      </statement>

      <proof>
        <p>
          Poiché vale la proprietà riflessiva si ha che <m>a\sim a</m> e, dunque, <m>a\in\class[\sim]{a}</m>.
        </p>
        <p>
          Sia ora <m>b\in\class[\sim]{a}</m>, cioè <m>a\sim b</m>. Per ogni <m>c\in\class[\sim]{b}</m>, cioè tale che <m>b\sim c</m>, la proprietà transitiva implica che <m>a\sim c</m>, cioè <m>c\in\class[\sim]{a}</m>: dunque, <m>\class[\sim]{b}\subseteq\class[\sim]{a}</m>. D'altra parte, per la proprietà simmetrica si ha <m>b\sim a</m> e lo stesso argomento mostra che <m>\class[\sim]{a}\subseteq\class[\sim]{b}</m>. In conclusione, <m>\class[\sim]{a}=\class[\sim]{b}</m>.
        </p>
        <p>
          L'ultima affermazione segue immediatamente dalla precedente se notiamo che, dato <m>c\in\class[\sim]{a}\cap\class[\sim]{b}</m>, si ha <m>\class[\sim]{a}=\class[\sim]{c}=\class[\sim]{b}</m>.
        </p>
      </proof>

    </proposition>

    <p>
      In particolare, un qualunque elemento di una classe individua la classe stessa. Ciò motiva la seguente definizione:
    </p>

    <definition xml:id="def-rappresentante">

      <idx><h>classe di equivalenza</h><h>rappresentante</h></idx>
      <idx><h>rappresentante di una classe di equivalenza</h></idx>

      <statement>
        <p>
          Data una relazione di equivalenza <m>\sim</m> in un insieme <m>A</m> e una classe di equivalenza <m>C</m> di tale relazione, un qualunque elemento <m>a</m> di <m>C</m> (cioè un elemento per cui si ha <m>\class[\sim]{a}=C</m>) è detto <term>rappresentante</term> della classe <m>C</m>.
        </p>
      </statement>
    </definition>

    <definition xml:id="def-partizione">

      <idx><h>partizione</h></idx>
      <idx><h>insieme</h><h>partizione</h></idx>

      <statement>
        <p>
          Una <term>partizione</term> di un insieme <m>A</m> è una collezione <m>\{C_{i}\}_{i\in I}</m> di sottoinsiemi non vuoti di <m>A</m> tali che <m>\bigcup_{i\in I}C_{i}=A</m> e <m>C_{i}\cap C_{j}=\vuoto</m> se <m>i\ne j</m>.
        </p>
      </statement>
    </definition>

    <theorem xml:id="thm-classi_equivalenza">
      <statement>
        <p>
          Data una relazione di equivalenza <m>\sim</m> in un insieme <m>A</m>, l'insieme delle sue classi di equivalenza forma una partizione di <m>A</m>. Viceversa, data una partizione <m>\{C_{i}\}_{i\in I}</m> di <m>A</m>, esiste una relazione di equivalenza le cui classi sono esattamente gli elementi della partizione.
        </p>
      </statement>

      <proof>
        <p>
          Dalla <xref ref="prop-classe_equivalenza"/>, la classe <m>\class[\sim]{a}</m> contiene l'elemento <m>a</m>: in particolare, ogni classe è non vuota e ogni elemento di <m>A</m> è contenuto in (almeno) una classe, da cui segue che l'unione delle classi è uguale ad <m>A</m>. La <xref ref="prop-classe_equivalenza"/> afferma inoltre che classi distinte hanno intersezione vuota. Pertanto, le classi formano una partizione.
        </p>

        <p>
          Viceversa, data la partizione <m>\{C_{i}\}_{i\in I}</m>, definiamo la relazione <m>\approx</m> così: <m>a\approx b</m> se esiste <m>i\in I</m> tale che <m>a\in C_{i}</m> e <m>b\in C_{i}</m>. La relazione <m>\approx</m> è chiaramente simmetrica. Poiché <m>\bigcup_{i\in I}C_{i}=A</m>, per ogni <m>a\in A</m> esiste un <m>i\in I</m> tale che <m>a\in C_{i}</m>: dunque, <m>\approx</m> è riflessiva. Infine, se <m>a\approx b</m> e <m>b\approx c</m>, allora esistono <m>i</m> e <m>j</m> in <m>I</m> tali che <m>a\in C_{i}</m>, <m>b\in C_{i}</m>, <m>b\in C_{j}</m> e <m>c\in C_{j}</m>.
          Dunque, <m>C_{i}\cap C_{j}</m> contiene <m>b</m> ed è, quindi, non vuoto: per definizione di partizione, ciò significa che <m>i=j</m> e, di conseguenza, c'è un elemento della partizione che contiene sia <m>a</m> che <m>c</m> e, pertanto, <m>a\approx c</m>, cioè <m>\approx</m> è transitiva. Dato <m>a</m> in <m>A</m>, gli elementi a esso equivalenti sono tutti e soli quelli appartenenti all'unico <m>C_{i}</m> contenente <m>a</m>, cioè la classe di equivalenza di <m>a</m> coincide con <m>C_{i}</m>.
        </p>
      </proof>

    </theorem>

    <p>
      Il teorema precedente ci dice che una relazione di equivalenza e la partizione ad essa associata sono essenzialmente due modi diversi di presentare le stesse informazioni.
    </p>

    <example>
      <statement>
        <p>
          Riprendiamo l'<xref ref="ex-equivalenze_banali"/>. Rispetto alla relazione di uguaglianza le classi di equivalenza sono esattamente i sottoinsiemi di <m>A</m> formati da singoli elementi. Rispetto alla relazione di equivalenza in cui ogni elemento è in relazione con ogni altro elemento c'è invece un'unica classe e cioè <m>A</m> stesso.
        </p>
      </statement>
    </example>

    <example>
      <statement>
        <p>
          Riprendiamo l'<xref ref="ex-valore_assoluto"/>. Ricordando che ciascun numero è in relazione con sé stesso e il proprio opposto, possiamo affermare che c'è una classe di equivalenza formata da unico numero reale, e cioè <m>0</m>, mentre tutte le altre classi contengono esattamente due elementi.
        </p>
      </statement>
    </example>

    <exercises xml:id="exercises-relazioni_equivalenza">

      <exercise>
        <statement>
          <p>
            Sia <m>T</m> una relazione in un insieme <m>A</m>. Dimostrare che <m>T</m> è una relazione di equivalenza se e solo se soddisfa la proprietà riflessiva e la proprietà seguente: se <m>a\mathrel{T}b</m> e <m>a\mathrel{T}c</m> allora <m>b\mathrel{T}c</m>.
          </p>
        </statement>
      </exercise>

      <exercise>
        <statement>
          <p>
            In un insieme <m>A</m>, siano date delle relazioni di equivalenza <m>\{R_{i}\}_{i\in I}</m> pensate come sottoinsiemi di <m>A\times A</m>. Dimostrare che <m>\bigcap_{i\in I}R_{i}</m> è una relazione di equivalenza.
          </p>
        </statement>
      </exercise>

      <exercisegroup>
      
        <introduction>
          <p>
            Stabilire se le relazioni date sono di equivalenza e, in caso affermativo, determinare l'insieme quoziente.
          </p>
        </introduction>
      
        <exercise>
          <statement>
            <p>
              Nell'insieme degli interi <m>\Interi</m> sia definita la relazione <m>P</m> nel modo seguente <m>a\mathrel{P}b</m> se <m>a+b</m> è pari. 
            </p>
          </statement>
          <answer>
            <p>
              La relazione <m>P</m> è di equivalenza. L'insieme quoziente è formato da due elementi: la classe che contiene i numeri pari e la classe che contiene i numeri dispari.
            </p>
          </answer>
        </exercise>

        <exercise>
          <statement>
            <p>
              Nell'insieme degli interi <m>\Interi</m> sia definita la relazione <m>D</m> nel modo seguente <m>a\mathrel{D}b</m> se <m>a+b</m> è dispari.
            </p>
          </statement>
          <answer>
            <p>
              La relazione non è di equivalenza: soddisfa solo la relazione simmetrica.
            </p>
          </answer>
        </exercise>

        <exercise>
          <statement>
            <p>
              Nell'insieme degli interi <m>\Interi</m> sia definita la relazione <m>T</m> nel modo seguente <m>a\mathrel{T}b</m> se <m>a+b</m> è multiplo di <m>3</m>.
            </p>
          </statement>
          <answer>
            <p>
              La relazione non è di equivalenza: soddisfa solo la relazione simmetrica.
            </p>
          </answer>
        </exercise>

        <exercise>
          <statement>
            <p>
              Nell'insieme degli interi <m>\Interi</m> sia definita la relazione <m>U</m> nel modo seguente <m>a\mathrel{U}b</m> se <m>ab\ge 0</m>.
            </p>
          </statement>
          <answer>
            <p>
              La relazione non è di equivalenza: è riflessiva e simmetrica, ma non transitiva (<m>1</m> e <m>-1</m> non sono in relazione tra loro, ma sono entrambi in relazione con <m>0</m>).
            </p>
          </answer>
        </exercise>

        <exercise>
          <statement>
            <p>
              Nell'insieme degli interi <m>\Interi</m> sia definita la relazione <m>V</m> nel modo seguente <m>a\mathrel{V}b</m> se <m>ab\gt 0</m>.
            </p>
          </statement>
          <answer>
            <p>
              La relazione non è di equivalenza: è simmetrica e transitiva, ma non riflessiva (<m>0</m> non è in relazione con sé stesso).
            </p>
          </answer>
        </exercise>

        <exercise>
          <statement>
            <p>
              Nell'insieme degli interi non nulli <m>\Interi\setminus\{0\}</m> sia definita la relazione <m>V</m> nel modo seguente <m>a\mathrel{V}b</m> se <m>ab\gt 0</m>.
            </p>
          </statement>
          <answer>
            <p>
              La relazione è di equivalenza. L'insieme quoziente è formato da due elementi: la classe che contiene i numeri positivi e la classe che contiene i numeri negativi.
            </p>
          </answer>
        </exercise>
     
      </exercisegroup>

      <exercise>
        <statement>
          <p>
            Sia data una collezione <m>\{C_{i}\}_{i\in I}</m> di sottoinsiemi non vuoti di un insieme <m>A</m> tali che <m>\bigcup_{i\in I}C_{i}=A</m> e si definisca in <m>A</m> la relazione <m>\approx</m> così: <m>a\approx b</m> se esiste <m>i\in I</m> tale che <m>a\in C_{i}</m> e <m>b\in C_{i}</m>. Quali proprietà soddisfa questa relazione? Possiamo garantire che la relazione data è di equivalenza?
          </p>
        </statement>
        <answer>
          <p>
            La relazione è riflessiva e simmetrica ma non necessariamente transitiva.
          </p>
        </answer>
      </exercise>

      <exercise>
        <statement>
          <p>
            Sia data una collezione <m>\{C_{i}\}_{i\in I}</m> di sottoinsiemi non vuoti di un insieme <m>A</m> tali che <m>C_{i}\cap C_{j}=\vuoto</m> se <m>i\ne j</m> e si definisca in <m>A</m> la relazione <m>\approx</m> così: <m>a\approx b</m> se esiste <m>i\in I</m> tale che <m>a\in C_{i}</m> e <m>b\in C_{i}</m>. Quali proprietà soddisfa questa relazione? Possiamo garantire che la relazione data è di equivalenza?
          </p>
        </statement>
        <answer>
          <p>
            La relazione è simmetrica e transitiva ma non necessariamente riflessiva.
          </p>
        </answer>
      </exercise>

    </exercises>

  </section>

  <section xml:id="sec-relazioni_ordine">
    <title>Relazioni d'ordine</title>
    <definition xml:id="def-relazione_ordine">

      <idx><h>relazione</h><h>d'ordine</h></idx>
      <idx><h>relazione</h><h>d'ordine parziale</h></idx>
      <idx><h>ordine (relazione di)</h></idx>
      <idx><h>insieme</h><h>parzialmente ordinato</h></idx>
      <idx><h>insieme</h><h>ordinato</h></idx>

      <statement>
        <p>
          Una relazione <m>R</m> di un insieme <m>A</m> è detta d'<term>ordine parziale</term> (o, più semplicemente, d'<term>ordine</term>) se soddisfa le proprietà seguenti:
          <ul>
            <li>
              <p>
                <m>a\mathrel{R}a</m> per ogni <m>a</m> in <m>A</m> (<term>proprietà riflessiva</term>);
              </p>
            </li>
            <li>
              <p>
                se <m>a\mathrel{R}b</m> e <m>b\mathrel{R}a</m> allora <m>a=b</m> (<term>proprietà antisimmetrica</term>);
              </p>
            </li>
            <li>
              <p>
                se <m>a\mathrel{R}b</m> e <m>b\mathrel{R}c</m> allora <m>a\mathrel{R}c</m> (<term>proprietà transitiva</term>).
              </p>
            </li>
          </ul>
          L'insieme <m>A</m> viene detto allora insieme <term>parzialmente ordinato</term> (o, più semplicemente, <term>ordinato</term>) rispetto alla relazione <m>R</m>.
        </p>
        <p>
          Solitamente una relazione d'ordine è indicata con un simbolo del tipo <m>\le</m>, <m>\subseteq</m>, <etc />
        </p>
      </statement>
    </definition>

    <example xml:id="ex-minore_uguale">
      <statement>
        <p>
          Nell'insieme dei numeri naturali <m>\Naturali</m>, così come nell'insieme dei numeri interi <m>\Interi</m>, nell'insieme dei numeri razionali <m>\Razionali</m> e nell'insieme dei numeri reali <m>\Reali</m>, l'usuale relazione di <q>minore o uguale</q> <m>\le</m> è una relazione d'ordine.
        </p>
      </statement>
    </example>

    <example xml:id="ex-divide">
      <statement>
        <p>
          Nell'insieme dei numeri naturali <m>\Naturali</m> la relazione <q>divide</q> è una relazione d'ordine. Nell'insieme dei numeri interi <m>\Interi</m> la relazione <q>divide</q> non è invece una relazione d'ordine perché non soddisfa la proprietà antisimmetrica: preso un qualunque numero intero non nullo <m>n</m> si ha che <m>n\mid -n</m> e <m>-n\mid n</m> ma <m>n\ne -n</m>.
        </p>
      </statement>
    </example>

    <example xml:id="ex-inclusione_sottoinsiemi">
      <statement>
        <p>
          Dato un insieme <m>A</m>, l'insieme delle parti <m>\parti{A}</m> è un insieme ordinato rispetto all'inclusione insiemistica.
        </p>
      </statement>
    </example>

    <definition xml:id="def-maggiorante-minorante">

      <idx><h>maggiorante</h></idx>
      <idx><h>minorante</h></idx>

      <statement>
        <p>
          Dato un sottoinsieme <m>S</m> di un insieme parzialmente ordinato <m>A</m> rispetto a una relazione <m>\le</m>, un <term>maggiorante</term> di <m>S</m> è un elemento <m>a</m> appartenente a <m>A</m> tale che <m>x\le a</m> per ogni <m>x\in S</m>; analogamente, un <term>minorante</term> di <m>S</m> è un elemento <m>b</m> appartenente a <m>A</m> tale che <m>b\le x</m> per ogni <m>x\in S</m>.
        </p>
      </statement>
    </definition>

    <example>
      <statement>
        <p>
          Consideriamo i numeri reali <m>\Reali</m> rispetto alla usuale relazione d'ordine di minore o uguale. Il sottoinsieme <m>\Interi</m> degli interi non ha né minoranti né maggioranti; il sottoinsieme <m>\Naturali</m> dei naturali non ha maggioranti, ma tutti i numeri reali non positivi sono minoranti di <m>\Naturali</m> (in particolare, <m>0</m> è un minorante di <m>\Naturali</m> che appartiene a <m>\Naturali</m> stesso); il sottoinsieme <m>T</m> dei reali negativi non ha minoranti ma tutti i numeri reali non negativi sono suoi maggioranti (in particolare, nessuno di essi appartiene a <m>T</m> stesso).
        </p>
      </statement>
    </example>

    <definition xml:id="def-massimo_minimo">

      <idx><h>massimo</h></idx>
      <idx><h>minimo</h></idx>

      <statement>
        <p>
          Dato un sottoinsieme <m>S</m> di un insieme parzialmente ordinato <m>A</m>, un elemento <m>x</m> che sia maggiorante di <m>S</m> e appartenga a <m>S</m> è detto <term>massimo</term> di <m>S</m>; un elemento <m>b</m> che sia minorante di <m>S</m> e appartenga a <m>S</m> è detto <term>minimo</term> di <m>S</m>.
        </p>
      </statement>
    </definition>
    <remark>
      <p>
        Se un sottoinsieme <m>S</m> di un insieme parzialmente ordinato ha un massimo, la proprietà antisimmetrica implica immediatamente che questo è unico. Diremo, quindi, che un certo elemento è <q>il</q> massimo di <m>S</m>. Analogamente, nel caso esista un minimo.
      </p>
    </remark>

    <example>
      <statement>
        <p>
          Consideriamo l'insieme dei naturali <m>\Naturali</m>. Rispetto all'ordine usuale, il numero <m>0</m> è minimo di <m>\Naturali</m>, mentre non c'è un massimo. Rispetto all'ordine dato dalla divisibilità, invece, il numero <m>0</m> è massimo (perché è multiplo di tutti i numeri naturali) e il numero <m>1</m> è minimo (perché è divisore di tutti i numeri naturali).
        </p>
      </statement>
    </example>

    <definition xml:id="def-massimale_minimale">
      <idx><h>massimale</h></idx>
      <idx><h>minimale</h></idx>
      <statement>
        <p>
          Sia <m>A</m> un insieme parzialmente ordinato. Un elemento <m>x</m> si dice <term>massimale</term> se non esiste alcun elemento <m>y</m> tale che <m>x\le y</m> con <m>x\ne y</m>. Un elemento <m>x</m> si dice <term>minimale</term> se non esiste alcun elemento <m>y</m> tale che <m>x\ge y</m> con <m>x\ne y</m>.
        </p>
      </statement>
    </definition>

    <remark>
      <p>
        Chiaramente un massimo di un insieme parzialmente ordinato è l'unico massimale per quell'insieme, e, analogamente, un minimo è l'unico minimale per quell'insieme.
      </p>
    </remark>

    <example>
      <statement>
        <p>
          Consideriamo l'insieme <m>S</m> dei numeri interi da <m>2</m> a <m>10</m> rispetto alla relazione di divisibilità. Si può verificare facilmente che i numeri <m>6</m>, <m>7</m>, <m>8</m>, <m>9</m> e <m>10</m> sono massimali, mentre <m>2</m>, <m>3</m>, <m>5</m>, <m>7</m> sono minimali.
        </p>
      </statement>
    </example>

    <definition xml:id="def-relazione_ordine_totale">

      <idx><h>relazione</h><h>d'ordine totale</h></idx>

      <statement>
        <p>
          Una relazione d'ordine <m>R</m> in un insieme <m>A</m> è detta <term>totale</term> se vale l'ulteriore proprietà:
          <ul>
            <li>
              <p>
                per ogni <m>a</m> e <m>b</m> in <m>A</m> vale almeno una tra <m>a\mathrel{R}b</m> e <m>b\mathrel{R}a</m> (<term>confrontabilità</term>).
              </p>
            </li>
          </ul>
        </p>
      </statement>
    </definition>

    <example>
      <statement>
        <p>
          Riprendiamo l'<xref ref="ex-minore_uguale"/>. La relazione di <q>minore o uguale</q> è una relazione d'ordine totale in ciascuno degli insiemi considerati.
        </p>
      </statement>
    </example>

    <example>
      <statement>
        <p>
          Riprendiamo l'<xref ref="ex-divide"/>. La relazione di <q>divide</q> nei naturali <m>\Naturali</m> non è una relazione d'ordine totale. Esistono, infatti, coppie di numeri non confrontabili: ad esempio, presi <m>2</m> e <m>3</m>, nessuno dei due divide l'altro.
        </p>
      </statement>
    </example>

    <example>
      <statement>
        <p>
          Riprendiamo l'esempio <xref ref="ex-inclusione_sottoinsiemi"/>. Se l'insieme <m>A</m> contiene almeno due elementi distinti <m>a</m> e <m>b</m>, la relazione di inclusione in <m>\parti{A}</m> non è una relazione d'ordine totale: i sottoinsiemi <m>\{a\}</m> e <m>\{b\}</m> non sono infatti confrontabili.
        </p>
      </statement>
    </example>

    <exercises xml:id="exercises-relazioni_ordine">

      <exercise>
        <statement>
          <p>
            Dimostrare che in un insieme <m>A</m> l'unica relazione che è al tempo stesso di equivalenza e di ordine è la relazione di uguaglianza.
          </p>
        </statement>
      </exercise>

      <exercise>

        <idx><h>relazione</h><h>d'ordine stretta</h></idx>
        <introduction>
          <p>
            Una relazione <m>\lt</m> in un insieme <m>A</m> che soddisfa la proprietà transitiva e la <term>proprietà asimmetrica</term>, cioè per cui non esistano <m>a</m> e <m>b</m> in <m>A</m> tali che <m>a \lt b</m> e <m>b \lt a</m>, è detta <term>relazione d'ordine stretta</term>.
          </p>
        </introduction>

        <task>
          <statement>
            <p>
              Sia <m>\le</m> una relazione d'ordine in un insieme <m>A</m>. Dimostrare che la relazione <m>\lt</m> definita da <m>a \lt b</m> se <m>a\le b</m> e <m>a\ne b</m> è una relazione d'ordine stretta.
            </p>
          </statement>
        </task>

        <task>
          <statement>
            <p>
              Sia <m>\lt</m> una relazione d'ordine stretta in un insieme <m>A</m>. Dimostrare che la relazione <m>\le</m> definita da <m>a\le b</m> se <m>a \lt b</m> o <m>a=b</m> è una relazione d'ordine.
            </p>
          </statement>
        </task>

      </exercise>

      <exercise>
        <statement>
          <p>
            Sia <m>A</m> un insieme totalmente ordinato. Dimostrare che un elemento massimale è necessariamente un massimo e, analogamente, un elemento minimale è necessariamente un minimo.
          </p>
        </statement>
      </exercise>

      <exercise xml:id="exercise-preordine">

        <idx><h>preordine</h></idx>

        <introduction>
          <p>
            Sia <m>\preceq</m> una relazione in un insieme <m>A</m> che soddisfa le proprietà transitiva e riflessiva (una tale relazione è detta <term>preordine</term>).
          </p>
        </introduction>
        <task>
          <statement>
            <p>
              Dimostrare che la relazione <m>\sim</m> in <m>A</m> data da <m>a\sim b</m> se <m>a\preceq b</m> e <m>b\preceq a</m> è una relazione di equivalenza.
            </p>
          </statement>
        </task>
        <task>
          <statement>
            <p>
              Dimostrare che è possibile definire una relazione <m>\le</m> in <m>A/\sim</m> ponendo <m>\class[\sim]{a}\le\class[\sim]{b}</m> se <m>a\preceq b</m>.
            </p>
          </statement>

          <hint>
            <p>
              Fare attenzione al fatto che <m>\le</m> deve essere ben definita, cioè che se <m>a\sim a'</m> e <m>b\sim b'</m> allora <m>a\preceq b</m> se e solo se <m>a'\preceq b'</m>.
            </p>
          </hint>
        </task>
        <task>
          <statement>
            <p>
              Dimostrare che <m>\le</m> è una relazione di ordine in <m>A/\sim</m>.
            </p>
          </statement>
        </task>
      </exercise>

    </exercises>

  </section>

</chapter>
