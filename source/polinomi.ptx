<?xml version="1.0" encoding="UTF-8"?>

<chapter xml:id="ch-polinomi">
  <title>Polinomi</title>

  <introduction>
    <p>
      Molti di quanti sono arrivati a leggere fin qui sono probabilmente abituati a usare i polinomi a coefficienti reali e a svolgere calcoli con essi. Anzi, molti, prima di iniziare a studiare la cosiddetta algebra astratta, identificano in qualche modo l'algebra stessa con lo studio dei polinomi.
    </p>
    <p>
      Volendo introdurre formalmente i polinomi a coefficienti in un anello <m>R</m>, il primo problema che incontriamo è quello di dire che cosa sia esattamente un polinomio. Una possibilità è quella di dire che un polinomio è una somma formale del tipo
      <me>
        a_{0}+a_{1}x+a_{2}x^{2}+\cdots+a_{n}x^{n}
      </me>
      dove <m>n</m> è un naturale, <m>x</m> è un non meglio precisato simbolo e gli <m>a_{i}</m> sono elementi di <m>R</m>. Possiamo poi definire le operazioni tra polinomi in una maniera che ricalca il modo in cui svolgiamo le operazioni tra numeri reali. Notiamo però che se alla scrittura precedente noi aggiungiamo un addendo <m>0x^{n+1}</m> otteniamo il polinomio
      <me>
        a_{0}+a_{1}x+a_{2}x^{2}+\cdots+a_{n}x^{n}+a_{n+1}x^{n+1}
      </me>
      con <m>a_{n+1}=0</m>, che vogliamo però considerare uguale al polinomio precedente. Quello che dovremmo fare è, in realtà, considerare una relazione di equivalenza tra le somme formali e poi verificare che le operazioni sono compatibili con questa relazione: la cosa è senz'altro fattibile ma richiede di fare molte verifiche. C'è però un altro approccio che discende dall'osservazione che, dato un polinomio scritto come somma formale come sopra, possiamo innanzitutto descrivere il polinomio tramite la sua successione dei coefficienti <m>a_{i}</m> e supporre che questa successione sia infinita ma che sia definitivamente nulla. Anche se una parte della teoria dei polinomi può essere sviluppata in un anello qualunque, le applicazioni più interessanti richiedono che l'anello sia commutativo e perciò imporremo questa ipotesi.
    </p>
  </introduction>

  <section xml:id="sec-anello_polinomi">
    <title>Anello dei polinomi</title>

    <definition xml:id="def-polinomio">

      <notation>
        <usage><m>R[x]</m></usage>
        <description>anello dei polinomi a coefficienti in <m>R</m></description>
      </notation>
      <statement>
        <p>
          Dato un anello commutativo <m>R</m>, un <term>polinomio</term> <m>p</m> a coefficienti in <m>R</m> è una successione  <m>(a_{0},a_{1},\ldots,a_{i},\ldots)</m> di elementi di <m>R</m> indicizzata da <m>\Naturali</m> tale che esista un naturale <m>n</m> (dipendente da <m>p</m>) per cui si ha <m>a_{i}=0</m> per ogni <m>i \gt n</m>. Gli elementi <m>a_{i}</m> sono detti <term>coefficienti</term> di <m>p</m>. La successione <m>(0,0,\ldots)</m> con tutti i coefficienti uguali a <m>0</m> è detta <term>polinomio nullo</term>. Denotiamo con il simbolo <m>R[x]</m> l'insieme formato da tutti i polinomi a coefficienti in <m>R</m>.
        </p>
      </statement>
    </definition>

    <p>
      Possiamo ora definire in <m>R[x]</m> due operazioni: dati due polinomi
      <me>
        f\coloneqq (a_{0},a_{1},\ldots,a_{i},\ldots)
      </me>
      e
      <me>
        g\coloneqq (b_{0},b_{1},\ldots,b_{i},\ldots)
      </me>
      poniamo
      <md>
        <mrow>f+g \amp \coloneqq (a_{0}+b_{0},a_{1}+b_{1},\ldots,a_{i}+b_{i},\ldots) </mrow>
        <mrow> fg \amp \coloneqq (c_{0},c_{1},\ldots,c_{i},\ldots)</mrow>
      </md>
      dove <m>c_{i}\coloneqq\sum_{h+k=i}a_{h}b_{k}</m> (questa è una somma finita).
    </p>
    <p>
      Notiamo innanzitutto che queste operazioni sono ben definite, cioè che le sequenze che otteniamo sono definitivamente nulle. Siano infatti <m>m</m> e <m>n</m> numeri naturali tali che <m>a_{i}=0</m> se <m>i \gt m</m> e <m>b_{i}=0</m> se <m>i \gt n</m>. Allora, se <m>i \gt \max(m,n)</m>, abbiamo che <m>a_{i}+b_{i}=0+0=0</m>, e, dunque, <m>f+g</m> è un polinomio. Per quanto riguarda il prodotto, scegliamo <m>i \gt m+n</m> e prendiamo due indici <m>h</m> e <m>k</m> tali che <m>h+k=i</m>: se fosse <m>h\le m</m> e <m>k\le n</m>, avremmo <m>i=h+k\le m+n</m>, contro la scelta di <m>i</m>. Pertanto, nella sommatoria che definisce <m>c_{i}</m> in ciascun addendo del tipo <m>a_{h}b_{k}</m> abbiamo che <m>h \gt m</m> e, quindi, <m>a_{h}=0</m> o <m>k \gt n</m> e, quindi, <m>b_{k}=0</m>. In conclusione, <m>c_{i}=0</m> se <m>i \gt m+n</m> e, quindi, <m>fg</m> è un polinomio. Possiamo ora dare il
    </p>
    <theorem xml:id="thm-anello_dei_polinomi">
      <statement>
        <p>
          Dato un anello commutativo <m>R</m>, l'insieme <m>R[x]</m> con le operazioni sopra definite è un anello commutativo, detto <term>anello dei polinomi</term> a coefficienti in <m>R</m>.
        </p>
      </statement>

      <proof>
        <p>
          Il fatto che <m>R[x]</m> sia un gruppo abeliano rispetto all'addizione segue immediatamente dalla definizione di addizione coefficiente per coefficiente: in particolare, l'elemento neutro è il polinomio nullo e l'opposto del polinomio <m>(a_{0},a_{1},\ldots,a_{i},\ldots)</m> è il polinomio <m>(-a_{0},-a_{1},\ldots,-a_{i},\ldots)</m>.
        </p>
        <p>
          Mostriamo ora che la moltiplicazione è associativa: siano
          <md>
            <mrow>f \amp\coloneqq(a_{0},a_{1},\ldots,a_{i},\ldots) </mrow>
            <mrow>g \amp\coloneqq(b_{0},b_{1},\ldots,b_{i},\ldots) </mrow>
            <mrow>h \amp\coloneqq(c_{0},c_{1},\ldots,c_{i},\ldots) </mrow>
          </md>
          tre polinomi. Abbiamo allora che <m>fg</m> è il polinomio il cui coefficiente di indice <m>j</m> è <m>d_{j}\coloneqq\sum_{h+k=j}a_{h}b_{k}</m> e, di conseguenza, il coefficiente di indice <m>i</m> di <m>(fg)h</m> è
          <me>
            \sum_{j+l=i}d_{j}c_{l}=\sum_{j+l=i}\sum_{h+k=j}a_{h}b_{k}c_{l}=\sum_{h+k+l=i}a_{h}b_{k}c_{l}
          </me>.
          Analogamente, <m>gh</m> è il polinomio il cui coefficiente di indice <m>j</m> è <m>e_{j}\coloneqq\sum_{k+l=j}b_{k}c_{l}</m> e, di conseguenza, il coefficiente di indice <m>i</m> di <m>f(gh)</m> è
          <me>
            \sum_{h+j=i}a_{h}e_{j}=\sum_{h+j=i}\sum_{k+l=j}a_{h}b_{k}c_{l}=\sum_{h+k+l=i}a_{h}b_{k}c_{l}
          </me>.
        </p>
        <p>
          Consideriamo ora il polinomio <m>1\coloneqq(1,0,0,\ldots)</m> che ha il coefficiente di indice <m>0</m> uguale a <m>1</m> e tutti gli altri coefficienti nulli. Si verifica facilmente che <m>1</m> è elemento neutro rispetto alla moltiplicazione. Lasciamo per esercizio la dimostrazione delle proprietà distributive e del fatto che <m>R[x]</m> è commutativo.
        </p>
      </proof>

    </theorem>

    <p>
      Vogliamo ora riscrivere i polinomi in una forma più comune. Dalla definizione di moltiplicazione segue immediatamente il
    </p>

    <lemma xml:id="lem-polinomi_quasi_ovunque_nulli">
      <statement>
        <p>
          Nell'anello dei polinomi <m>R[x]</m> a coefficienti in un anello <m>R</m>, siano dati i polinomi <m>f\coloneqq(0,\ldots,0,a_{m},0,0\ldots)</m> e <m>g\coloneqq(0,\ldots,0,b_{n},0,0\ldots)</m>, cioè polinomi che hanno tutti i coefficienti nulli tranne al più uno, di indice <m>m</m> e <m>n</m> rispettivamente. Allora, <m>fg</m> ha tutti i coefficienti nulli tranne al più quello di indice <m>m+n</m> che è uguale a <m>a_{m}b_{n}</m>.
        </p>
      </statement>
    </lemma>

    <p>
      Con una semplice induzione si ottiene allora il
    </p>

    <corollary xml:id="cor-potenze_di_x">
      <statement>
        <p>
          Indichiamo con <m>x</m> il polinomio <m>(0,1,0,0,\ldots)</m> (cioè il polinomio avente tutti i coefficienti nulli tranne quello di indice <m>1</m> che è uguale a <m>1</m>). Per ogni naturale <m>n</m> si ha allora che <m>x^{n}</m> ha tutti i coefficienti nulli tranne quello di indice <m>n</m> che è uguale <m>1</m>.
        </p>
      </statement>
    </corollary>

    <p>
      Anche il prossimo risultato si verifica facilmente.
    </p>

    <proposition xml:id="prop-anello_incluso_polinomi">
      <statement>
        <p>
          Dato un anello commutativo <m>R</m>, la funzione <m>\phi\colon R\to R[x]</m> che manda <m>a</m> nel polinomio <m>(a,0,0,\ldots)</m> è un omomorfismo iniettivo di anelli. Possiamo dunque identificare <m>R</m> con un sottoanello di <m>R[x]</m>: chiameremo <term>costanti</term> questi polinomi.
        </p>
      </statement>

    </proposition>

    <proposition xml:id="prop-polinomi_forma_usuale">
      <statement>
        <p>
          Sia <m>R</m> un anello commutativo identificato con un sottoanello di <m>R[x]</m> come nella <xref ref="prop-anello_incluso_polinomi"/> e sia <m>x</m> il polinomio come nel <xref ref="cor-potenze_di_x"/>. Dato il polinomio <m>f\coloneqq(a_{0},a_{1},\ldots,a_{n},0,0,\ldots)</m> possiamo allora scrivere
          <me>
            f=a_{0}+a_{1}x+\cdots+a_{n}x^{n}
          </me>.
          Chiameremo <term>indeterminata</term> il simbolo <m>x</m> e diremo che <m>f</m> è un polinomio nell'indeterminata <m>x</m>.
        </p>
      </statement>

      <proof>
        <p>
          Chiaramente
          <md>
            <mrow>(a_{0},a_{1},\ldots,a_{n},0,0,\ldots) \amp = (a_{0},0,0,\ldots)</mrow>
            <mrow> \amp +(0,a_{1},0,0,\ldots) </mrow>
            <mrow> \amp +\cdots </mrow>
            <mrow> \amp + (0,0,\ldots,0,a_{n},0,0,\ldots)</mrow>
          </md>.
          Il resto segue dal <xref ref="lem-polinomi_quasi_ovunque_nulli"/> e dal <xref ref="cor-potenze_di_x"/>.
        </p>
      </proof>

    </proposition>

    <p>
      D'ora in poi, quindi, scriveremo i polinomi nella forma usuale.
    </p>

    <definition xml:id="def-grado_coefficiente_direttivo">

      <notation>
        <usage><m>\deg f</m></usage>
        <description>grado di un polinomio <m>f</m></description>
      </notation>
      <statement>
        <p>
          Se <m>f</m> è un polinomio diverso dal polinomio nullo, allora possiamo scriverlo nella forma <m>a_{0}+a_{1}x+\cdots+a_{n}x^{n}</m> con <m>a_{n}\ne 0</m>. L'indice <m>n</m> è detto <term>grado</term> del polinomio e denotato con <m>\deg f</m>, mentre <m>a_{n}</m> è detto <term>coefficiente direttivo</term> di <m>f</m>. Se <m>a_{n}=1</m>, il polinomio <m>f</m> è detto <term>monico</term>. Il grado del polinomio nullo non è definito.<fn>In alcuni testi definiscono il grado del polinomio nullo uguale a <m>-\infty</m> o a <m>-1</m>.</fn>
        </p>
      </statement>
    </definition>

    <definition xml:id="def-termine_noto">
      <statement>
        <p>
          Dato un polinomio <m>f\coloneqq a_{0}+a_{1}x+\cdots+a_{n}x^{n}</m>, il suo <term>termine noto</term> è <m>a_{0}</m>.
        </p>
      </statement>
    </definition>

    <remark xml:id="rem-termine_noto_somma_prodotto">
      <p>
        Dalla definizione delle operazioni tra polinomi, segue immediatamente che il termine noto della somma è uguale alla somma dei termini noti e che il termine noto del prodotto è uguale al prodotto dei termini noti.
      </p>
    </remark>

    <remark xml:id="rem-polinomi_costanti">
      <p>
        Per definizione, i polinomi di grado <m>0</m> sono i polinomi costanti non nulli, cioè gli elementi di <m>R</m> diversi da <m>0</m>.
      </p>
    </remark>

    <p>
      Come si comporta il grado rispetto alle operazioni? Occorre un po' di attenzione.
    </p>

    <proposition xml:id="prop-grado_e_operazioni">
      <statement>
        <p>
          Siano <m>f</m> e <m>g</m> due polinomi non nulli di <m>R[x]</m>. Allora:
          <ol>
            <li xml:id="item-grado_somma">
              <p>
                <m>\deg (f+g)\le \max(\deg f,\deg g)</m> oppure <m>f+g=0</m>;
              </p>
            </li>
            <li xml:id="item-grado_somma_gradi_diversi">
              <p>
                se <m>\deg f\ne\deg g</m> allora <m>\deg(f+g)=\max(\deg f,\deg g)</m>;
              </p>
            </li>
            <li xml:id="item-grado_prodotto">
              <p>
                <m>\deg (fg)\le \deg f+\deg g</m> oppure <m>fg=0</m>;
              </p>
            </li>
            <li xml:id="item-grado_prodotto_non_zero">
              <p>
                se il prodotto dei coefficienti direttivi di <m>f</m> e <m>g</m> è non nullo allora <m>fg\ne 0</m>, il coefficiente direttivo di <m>fg</m> è  il prodotto dei coefficienti direttivi di <m>f</m> e <m>g</m> e <m>\deg (fg)=\deg f+\deg g</m>.
              </p>
            </li>
          </ol>
        </p>
      </statement>

      <proof>
        <p>
          Siano <m>f\coloneqq a_{0}+a_{1}x+\cdots+a_{m}x^{m}</m> con <m>a_{m}\ne 0</m> e <m>g\coloneqq b_{0}+b_{1}x+\cdots+b_{n}x^{n}</m> con <m>b_{n}\ne 0</m>.
        </p>
        <p>
          Per ogni <m>i \gt\max(m,n)</m>, si ha <m>a_{i}+b_{i}=0+0</m> e, quindi, <m>f+g=0</m> o <m>\deg(f+g)\le\max(m,n)</m>: questo prova il <xref ref="item-grado_somma"/>. Se <m>m\ne n</m> (senza perdere in generalità possiamo supporre che <m>m \lt n</m>) allora <m>a_{n}+b_{n}=0+b_{n}=b_{n}\ne 0</m>, cioè <m>\deg(f+g)=n=\max(m,n)</m>: questo prova il <xref ref="item-grado_somma_gradi_diversi"/>.
        </p>
        <p>
          Per ogni <m>i \gt m+n</m> si ha che nella somma <m>c_{i}\coloneqq\sum_{h+k=i}a_{h}b_{k}</m> o <m>h \gt m</m> e, quindi, <m>a_{h}=0</m> o <m>k \gt n</m> e, quindi, <m>b_{k}=0</m>: pertanto, <m>c_{i}=0</m>: questo prova il <xref ref="item-grado_prodotto"/>. Se <m>a_{n}b_{m}\ne 0</m> allora <m>\sum_{h+k=i}a_{h}b_{k}=a_{n}b_{m}\ne 0</m>: questo prova il <xref ref="item-grado_prodotto_non_zero"/>.
        </p>
      </proof>

    </proposition>

    <p>
      Dal <xref ref="item-grado_prodotto_non_zero"/> della <xref ref="prop-grado_e_operazioni"/> segue immediatamente il
    </p>

    <corollary xml:id="cor-anello_dei_polinomi_intero">
      <statement>
        <p>
          Se <m>f</m> e <m>g</m> sono due polinomi non nulli di <m>R[x]</m>, con <m>R</m> dominio, allora <m>fg\ne 0</m> e <m>\deg(fg)=\deg f+\deg g</m>. Di conseguenza, l'anello dei polinomi <m>R[x]</m> è un dominio se e solo se <m>R</m> è un dominio.
        </p>
      </statement>
    </corollary>

    <p>
      Ci chiediamo ora quali elementi di <m>R[x]</m> siano invertibili. Cominciamo a considerare gli elementi di <m>R</m>.
    </p>

    <proposition xml:id="prop-costanti_invertibili">
      <statement>
        <p>
          Sia <m>a</m> un elemento di <m>R</m>. Allora <m>a</m> è invertibile in <m>R[x]</m> se e solo se è invertibile in <m>R</m>.
        </p>
      </statement>

      <proof>
        <p>
          Se <m>a</m> è un elemento invertibile di <m>R</m>, allora chiaramente <m>a</m> è invertibile anche in <m>R[x]</m>.
        </p>
        <p>
          Viceversa, sia <m>a</m> un elemento di <m>R</m> che sia invertibile in <m>R[x]</m> e sia <m>f\coloneqq b_{0}+b_{1}x+\cdots+b_{n}x^{n}</m> il suo inverso. Dunque abbiamo <m>1=af=ab_{0}+ab_{1}x+\cdots+ab_{n}x^{n}</m> e, quindi, <m>ab_{0}=1</m>, <m>ab_{1}=ab_{2}=\cdots=ab_{n}=0</m>. In particolare, <m>b_{0}</m> è l'inverso di <m>a</m> in <m>R</m>.
        </p>
      </proof>

    </proposition>

    <corollary xml:id="cor-elementi_invertibili_anello_polinomi_intero">
      <statement>
        <p>
          Sia <m>R</m> un dominio. Se <m>f</m> è un polinomio di grado positivo in <m>R[x]</m>, allora <m>f</m> non è invertibile.
        </p>
      </statement>

      <proof>
        <p>
          Per il <xref ref="cor-anello_dei_polinomi_intero"/>, <m>fg</m> ha grado positivo per ogni polinomio non nullo <m>g</m>: in particolare, non esiste alcun <m>g</m> tale che <m>fg=1</m>.
        </p>
      </proof>

    </corollary>

    <p>
      Se <m>R</m> non è un dominio, è possibile che in <m>R[x]</m> esistano polinomi invertibili di grado positivo.
    </p>

    <example>
      <statement>
        <p>
          Consideriamo l'anello dei polinomi a coefficienti in <m>\Interi/4</m>. Il polinomio <m>f\coloneqq\class[4]{1}+\class[4]{2}x</m> è invertibile e coincide con il proprio inverso. Infatti
          <me>
            (\class[4]{1}+\class[4]{2}x)(\class[4]{1}+\class[4]{2}x)=\class[4]{1}+(\class[4]{2}+\class[4]{2})x+\class[4]{2}\class[4]{2}x^{2}=\class[4]{1}
          </me>.
        </p>
      </statement>
    </example>

    <corollary xml:id="cor-anello_dei_polinomi_non_corpo">
      <statement>
        <p>
          Dato un anello commutativo <m>R</m>, l'anello dei polinomi <m>R[x]</m> non è un campo.
        </p>
      </statement>

      <proof>
        <p>
          Se <m>R</m> non è un dominio, allora, per il <xref ref="cor-anello_dei_polinomi_intero"/>, <m>R[x]</m> non è un dominio e, a maggior ragione, non è un campo. Se <m>R</m> è un dominio, per il <xref ref="cor-elementi_invertibili_anello_polinomi_intero"/> i polinomi di grado positivo non sono invertibili.
        </p>
      </proof>

    </corollary>

    <p>
      Abbiamo visto che l'anello <m>R[x]</m> dei polinomi a coefficienti in un anello commutativo <m>R</m> è, a sua volta, un anello commutativo. Possiamo allora costruire l'anello dei polinomi a coefficienti in <m>R[x]</m>: per evitare confusione useremo un simbolo diverso, ad esempio <m>y</m>, per indicare l'indeterminata in questo nuovo anello. Scriveremo allora <m>R[x,y]</m> per indicare questo nuovo anello. Potremo anche ripetere il ragionamento e scrivere <m>R[x_{1},\ldots,x_{n}]</m> per indicare l'anello dei polinomi nelle indeterminate <m>x_{1}</m>, <m>\ldots</m>, <m>x_{n}</m>.
    </p>

    <exercises xml:id="exercises-anello_polinomi">

      <exercise>
        <statement>
          <p>
            Completare la dimostrazione del <xref ref="thm-anello_dei_polinomi"/>, verificando le proprietà distributive e che <m>R[x]</m> è commutativo.
          </p>
        </statement>
      </exercise>

      <exercise>
        <statement>
          <p>
            Dimostrare il <xref ref="lem-polinomi_quasi_ovunque_nulli"/>.
          </p>
        </statement>
      </exercise>

      <exercise>
        <statement>
          <p>
            Dimostrare la <xref ref="prop-anello_incluso_polinomi"/>.
          </p>
        </statement>
      </exercise>

      <exercise>

        <introduction>
          <p>
            Quando abbiamo introdotto i polinomi a coefficienti in un anello commutativo <m>R</m>, abbiamo richiesto che le successioni considerate fossero definitivamente nulle. Tralasciamo questa richiesta e consideriamo allora l'insieme, che denoteremo con <m>R[[x]]</m>, delle successioni di <m>R</m>.
          </p>
        </introduction>

        <task>
          <statement>
            <p>
              Mostrare che <m>R[[x]]</m> è un anello rispetto alle stesse operazioni definite per l'anello dei polinomi e che <m>R[x]</m> è un sottoanello di <m>R[[x]]</m>.
            </p>
          </statement>
        </task>

        <task>
          <statement>
            <p>
              Mostrare che un elemento <m>f\coloneqq(a_{0},a_{1},\ldots,a_{i},\ldots)</m> di <m>R[[x]]</m> è invertibile se e solo se <m>a_{0}</m> è invertibile.
            </p>
          </statement>

          <solution>
            <p>
              Se <m>f</m> è invertibile, di inverso <m>g\coloneqq (b_{0},b_{1},\ldots,b_{i},\ldots)</m>, allora <m>fg=(c_{0},c_{1},\ldots)</m> dove <m>c_{0}=a_{0}b_{0}</m>. Ma <m>c_{0}=1</m> e, quindi, <m>a_{0}</m> è invertibile.
            </p>
            <p>
              Viceversa, supponiamo che <m>a_{0}</m> sia invertibile e definiamo <m>b_{i}</m> per ricorrenza, ponendo <m>b_{0}\coloneqq a_{0}^{-1}</m> e <m>b_{i}\coloneqq -a_{0}^{-1}\sum_{j=0}^{i-1}a_{i-j}b_{j}</m>. Abbiamo allora <m>a_{0}b_{0}=1</m> e, per <m>i \gt 0</m>
              <me>
                \sum_{j=0}^{i}a_{i-j}b_{j}=\sum_{j=0}^{i-1}a_{i-j}b_{j}+a_{0}b_{i}=\sum_{j=0}^{i-1}a_{i-j}b_{j}+a_{0}(-a_{0}^{-1}\sum_{j=0}^{i-1}a_{i-j}b_{j})=0
              </me>.
            </p>
          </solution>
        </task>

      </exercise>

    </exercises>

  </section>

  <section xml:id="sec-valutazione_polinomi">
    <title>Valutazione di polinomi</title>

    <p>
      I polinomi sono spesso pensati come particolari funzioni. Ciò è giustificato dal
    </p>

    <theorem xml:id="thm-proprieta_universale_polinomi">
      <statement>
        <p>
          Sia <m>R</m> un anello commutativo, identificato con un sottoanello di <m>R[x]</m> come nella <xref ref="prop-anello_incluso_polinomi"/>. Allora, per ogni omomorfismo <m>\psi\colon R\to S</m> con <m>S</m> anello commutativo e ogni <m>c</m> appartenente a <m>S</m>, esiste un unico omomorfismo <m>\theta\colon R[x]\to S</m> che estende <m>\psi</m> e tale che <m>x\theta=c</m>.
        </p>
        <image xml:id="image-universale_anello_polinomi">
          <description>Diagramma commutativo che rappresenta la proprietà universale dell'anello dei polinomi</description>
          <latex-image>
            \begin{tikzpicture}[keepsize]

              \matrix [matrix of math nodes, row sep = 1cm, column sep = 0.5cm]
              {
                |(R)| R \amp\amp |(Rx)| R[x]  \amp |(x)| x\\
                        \amp\amp |(S)|  S     \amp |(c)| c\\
              };
              \draw[{Hooks[right]}->] (R)-- (Rx);
              \draw[->] (R)-- node[midway,below] {$\psi$} (S);
              \draw[->,dashed] (Rx)--node[midway,auto] {$\theta$}(S);
              \draw[|->] (x)--(c);
            \end{tikzpicture}
          </latex-image>
        </image>
      </statement>

      <proof>
        <p>
          Dato un polinomio <m>f\coloneqq a_{0}+a_{1}x+\cdots+a_{n}x^{n}</m> poniamo
          <me>
            f\theta\coloneqq a_{0}\psi+a_{1}\psi\cdot c+\cdots+a_{n}\psi\cdot c^{n}
          </me>.
          Notiamo che <m>\theta</m> è ben definita perché inserendo o eliminando termini del tipo <m>0_{R}x^{i}</m> nella scrittura di <m>f</m>, il contributo del corrispondente termine <m>0_{R}\psi\cdot c^{i}</m> è nullo.
        </p>
        <p>
          Per definizione di <m>\theta</m>, si ha <m>a\theta=a\psi</m>, cioè <m>\theta</m> è un'estensione di <m>\psi</m>. Inoltre <m>x\theta=1_{R}\psi\cdot c=1_{S}\cdot c=c</m>.
        </p>
        <p>
          Mostriamo che <m>\theta</m> è un omomorfismo. Per definizione, <m>1_{R}\theta=1_{S}</m>. Se <m>g\coloneqq b_{0}+b_{1}x+\cdots+b_{m}x^{m}</m> è un polinomio in <m>R[x]</m> e <m>f</m> è come sopra, abbiamo
          <md>
            <mrow>f+g \amp = (a_{0}+b_{0})+(a_{1}+b_{1})x+\cdots </mrow>
            <mrow>fg \amp = c_{0}+c_{1}x+\cdots</mrow>
          </md>
          con <m>c_{i}=\sum_{h+k=i}a_{h}b_{k}</m>.
        </p>
        <p>
          Poiché <m>g\theta=b_{0}\psi+b_{1}\psi\cdot c+\cdots+b_{m}\psi\cdot c^{m}</m> abbiamo
          <md>
            <mrow> (f+g)\theta \amp =(a_{0}+b_{0})\psi+(a_{1}+b_{1})\psi\cdot c+\cdots</mrow>
            <mrow> \amp =a_{0}\psi+b_{0}\psi+(a_{1}\psi+b_{1}\psi)\cdot c+\cdots</mrow>
            <mrow> \amp = a_{0}\psi+a_{1}\psi\cdot c+\cdots+b_{0}\psi+b_{1}\psi\cdot c+\cdots </mrow>
            <mrow>  \amp = f\theta+g\theta </mrow>
          </md>
          e
          <md>
            <mrow>(fg)\theta \amp =c_{0}\psi + c_{1}\psi c+\cdots</mrow>
            <mrow> \amp = (a_{0}b_{0})\psi+(a_{0}b_{1}+a_{1}b_{0})\psi \cdot c+\cdots </mrow>
            <mrow>  \amp = a_{0}\psi\cdot b_{0}\psi +(a_{0}\psi \cdot b_{1}\psi+a_{1}\psi \cdot b_{0}\psi) \cdot c+\cdots</mrow>
            <mrow>  \amp =(a_{0}\psi+a_{1}\psi\cdot c+\cdots)(b_{0}\psi+b_{1}\psi\cdot c+\cdots) </mrow>
            <mrow>  \amp =f\theta\cdot g\theta</mrow>
          </md>.
          Notiamo che abbiamo usato la commutatività di <m>S</m> nel penultimo passaggio.
        </p>
      </proof>

    </theorem>

    <p>
      Useremo principalmente questo teorema in un caso particolare.
    </p>

    <corollary xml:id="cor-valutazione_polinomio">
      <statement>
        <p>
          Sia <m>R</m> un anello commutativo e sia <m>c</m> un elemento di <m>R</m>. Allora per ogni polinomio
          <me>
            f\coloneqq a_{0}+a_{1}x+\cdots+a_{n}x^{n}
          </me>
           a coefficienti in <m>R</m> è definita la sua <term>valutazione</term> in <m>c</m>, denotata con <m>f(c)</m> nel modo seguente
          <me>
            f(c)\coloneqq a_{0}+a_{1}c+\cdots+a_{n}c^{n}
          </me>.
          Per ogni <m>f</m> e <m>g</m> in <m>R[x]</m> si ha, allora, <m>(f+g)(c)=f(c)+g(c)</m> e <m>(fg)(c)=f(c)g(c)</m>.
        </p>
      </statement>

      <proof>
        <p>
          Basta prendere <m>S=R</m> e <m>\phi=\Id</m> nel <xref ref="thm-proprieta_universale_polinomi"/>.
        </p>
      </proof>

    </corollary>

    <p>
      Il corollario precedente definisce l'usuale valutazione di un polinomio. In particolare, ci garantisce che, data un'espressione polinomiale e manipolandola per ottenere un espressione equivalente, effettuare la valutazione della espressione di partenza o dell'espressione di arrivo fornisce lo stesso risultato.
    </p>

    <theorem xml:id="thm-divisione_tra_polinomi">
      <title>Divisione tra polinomi</title>
      <statement>
        <p>
          Sia <m>R</m> un anello commutativo e siano <m>f</m> e <m>g</m> due polinomi in <m>R[x]</m> con <m>g</m> diverso da <m>0</m> e coefficiente direttivo invertibile. Allora esistono e sono univocamente determinati <m>q</m> e <m>r</m> in <m>R[x]</m> tali che
          <me>
            f=gq+r
          </me>
          con <m>\deg r \lt \deg g</m> o <m>r=0</m>. I polinomi <m>q</m> e <m>r</m> sono detti, rispettivamente, <term>quoziente</term> e <term>resto</term> della divisione di <m>f</m> per <m>g</m>.
        </p>
      </statement>

      <proof>
        <p>
          Sia <m>f\coloneqq a_{0}+a_{1}x+\cdots+a_{n}x^{n}</m> e <m>g\coloneqq b_{0}+b_{1}x+\cdots+b_{m}x^{m}</m> con <m>b_{m}</m> invertibile.
        </p>
        <p>
          Mostriamo innanzitutto l'esistenza di <m>q</m> e <m>r</m> per induzione su <m>n</m>. Se <m>n \lt m</m>, basta prendere <m>q=0</m> e <m>r=f</m>. Se <m>n\ge m</m>, allora sottraiamo da <m>f</m> un multiplo opportuno di <m>g</m>, in modo che il coefficiente di <m>x^{n}</m> nel polinomio così ottenuto sia <m>0</m>:
          <md>
            <mrow> h \amp\coloneqq f-ga_{n}b_{m}^{-1}x^{n-m} </mrow>
            <mrow> \amp = a_{0}+a_{1}x+\cdots+a_{n}x^{n} </mrow>
            <mrow> \amp -(b_{0}a_{n}b_{m}^{-1}x^{n-m}+b_{1}a_{n}b_{m}^{-1}x^{n-m+1}+\cdots+b_{m}a_{n}b_{m}^{-1}x^{n}) </mrow>
            <mrow> \amp = c_{0}+c_{1}x+\cdots+c_{n-1}x^{n-1}</mrow>
          </md>
          per certi <m>c_{i}</m> in <m>R</m>. Per ipotesi induttiva, esistono allora <m>\bar{q}</m> e <m>r</m> tali che <m>h=g\bar{q}+r</m> con <m>\deg r \lt \deg g</m> o <m>r=0</m>. Ma allora
          <me>
            f=h+ga_{n}b_{m}^{-1}x^{n-m}=g\bar{q}+r+ga_{n}b_{m}^{-1}x^{n-m}=g(\bar{q}+a_{n}b_{m}^{-1}x^{n-m})+r=gq+r
          </me>
          avendo posto <m>q\coloneqq \bar{q}+a_{n}b_{m}^{-1}x^{n-m}</m>.
        </p>
        <p>
          Per quanto riguarda l'unicità, supponiamo che <m>f=gq+r=gq'+r'</m> con <m>\deg r' \lt\deg g</m> o <m>r'=0</m>. Allora <m>r-r'=g(q'-q)</m>. Se fosse <m>q'\ne q</m>, cioè <m>q'-q\ne 0</m>, per la <xref ref="prop-grado_e_operazioni"/> avremmo allora che <m>\deg(r-r')=\deg (g(q-q'))\ge \deg g</m> (il coefficiente direttivo di <m>g</m>, essendo invertibile non è un divisore dello zero). Ma ciò non può essere per le condizioni su <m>r</m> e <m>r'</m>. Dunque <m>q'=q</m> e <m>r-r'=g(q'-q)=g0=0</m>, cioè <m>r=r'</m>.
        </p>
      </proof>

    </theorem>

    <p>
      La dimostrazione del teorema precedente descrive l'usuale metodo per fare la divisione tra polinomi.
    </p>

    <example>
      <statement>
        <p>
          Siano dati i polinomi <m>f\coloneqq 3x^{4}+2x^{3}-1</m> e <m>g\coloneqq 2x^{2}+1</m> a coefficienti in <m>\Razionali</m>. Dividiamo allora i termini di grado massimo: <m>3x^{4}=\frac{3}{2}x^{2}\cdot 2x^{2}</m>. Otteniamo così
          <me>
            3x^{4}+2x^{3}-1-\frac{3}{2}x^{2}(2x^{2}+1)=2x^{3}-\frac{3}{2}x^{2}-1
          </me>.
          Dividiamo ora il termine di grado massimo del polinomio così ottenuto per il termine di grado massimo di <m>g</m>, ottenendo così  <m>2x^{3}=x\cdot 2x^{2}</m>. Pertanto
          <me>
            2x^{3}-\frac{3}{2}x^{2}-1-x(2x^{2}+1)=-\frac{3}{2}x^{2}-x-1
          </me>.
          Dividiamo ora il termine di grado massimo del polinomio così ottenuto per il termine di grado massimo di <m>g</m>, ottenendo così <m>-\frac{3}{2}x^{2}=-\frac{3}{4}\cdot 2x^{2}</m>. Pertanto
          <me>
            -\frac{3}{2}x^{2}-x-1-\left(-\frac{3}{4}\right)(2x^{2}+1)=-x-\frac{1}{4}
          </me>.
          Possiamo fermarci. Abbiamo allora
          <me>
            3x^{4}+2x^{3}-1=\left(\frac{3}{2}x^{2}+x-\frac{3}{4}\right)(2x^{2}+1)+\left(-x-\frac{1}{4}\right)
          </me>,
          cioè <m>q=\frac{3}{2}x^{2}+x-\frac{3}{4}</m> e <m>r=-x-\frac{1}{4}</m>.
        </p>
      </statement>
    </example>

    <definition xml:id="def-radice_polinomio">
      <statement>
        <p>
          Dato un polinomio <m>f</m> a coefficienti in un anello commutativo <m>R</m>, un elemento <m>c</m> di <m>R</m> è detto <term>radice</term> del polinomio <m>f</m> se <m>f(c)=0</m>.
        </p>
      </statement>
    </definition>

    <theorem xml:id="thm-del_resto">
      <title>Teorema del resto</title>
      <statement>
        <p>
          Dato un polinomio <m>f</m> a coefficienti in un anello commutativo e un elemento <m>c</m> di <m>R</m>, il resto della divisione di <m>f</m> per <m>x-c</m> è esattamente <m>f(c)</m>. In particolare, <m>c</m> è radice di <m>f</m> se e solo se <m>x-c</m> è un divisore di <m>f</m>.
        </p>
      </statement>

      <proof>
        <p>
          Poiché il coefficiente direttivo di <m>x-c</m> è <m>1</m> ed è, quindi, invertibile, possiamo applicare la <xref ref="thm-divisione_tra_polinomi" text="title"/> e ottenere
          <me>
            f=q(x-c)+r
          </me>
          con <m>\deg r \lt \deg(x-c)=1</m> o <m>r=0</m>: in altri termini, <m>r</m> è un elemento di <m>R</m>. In particolare, la sua valutazione in un qualunque elemento di <m>R</m> dà sempre valore <m>r</m>. Abbiamo allora
          <me>
            f(c)=q(c)(c-c)+r
          </me>
          cioè <m>f(c)=r</m>, come richiesto.
        </p>
      </proof>

    </theorem>

    <corollary xml:id="cor-radici_dominio">
      <statement>
        <p>
          Sia <m>f</m> un polinomio non nullo a coefficienti in un dominio <m>D</m>. Se <m>c_{1}</m>, <m>c_{2}</m>, <m>\ldots</m>, <m>c_{t}</m> sono radici distinte di <m>f</m>, allora
          <me>
            f=q(x-c_{1})(x-c_{2})\cdots(x-c_{t})
          </me>
          per qualche <m>q</m> in <m>D[x]</m>. In particolare, <m>t\le\deg f</m>.
        </p>
      </statement>

      <proof>
        <p>
          Procediamo per induzione su <m>t</m>. Se <m>t=0</m>, non c'è nulla da dimostrare. Se <m>t \gt 0</m>, per il <xref ref="thm-del_resto" text="title"/> sappiamo che <m>f=q'(x-c_{t})</m> per qualche <m>q'</m> in <m>D[x]</m>. Per ogni <m>i</m> con <m>1\le i\le t-1</m>, abbiamo <m>0=f(c-{i})=q'(c_{i})(c_{i}-c_{t})</m>: poiché <m>D</m> è un dominio e <m>c_{i}\ne c_{t}</m>, questo implica che <m>q'(c_{i})=0</m>. Per ipotesi induttiva abbiamo allora che
          <me>
            q'=q(x-c_{1})(x-c_{2})\cdots(x-c_{t-1})
          </me>.
          Sostituendo, otteniamo la tesi.
        </p>
      </proof>

    </corollary>

    <p>
      Il fatto che il numero di radici di un polinomio non possa superare il suo grado non è detto valga se l'anello dei coefficienti non è un dominio.
    </p>

    <example>
      <statement>
        <p>
          Consideriamo in <m>\Interi/8[x]</m> il polinomio <m>x^{2}-\class[8]{1}</m>. Si verifica facilmente che <m>\class[8]{1}</m>, <m>\class[8]{3}</m>, <m>\class[8]{5}</m> e <m>\class[8]{7}</m> sono radici. Notiamo che se fattorizziamo <m>x^{2}-\class[8]{1}=(x+\class[8]{1})(x-\class[8]{1})</m> le radici <m>\class[8]{3}</m> e <m>\class[8]{5}</m> non annullano nessuno dei fattori.
        </p>
      </statement>
    </example>

    <p>
      Ricordiamo che nel <xref ref="thm-classificazione_gruppi_prodotto_pq"/> abbiamo usato, senza dimostrazione, il fatto che il gruppo degli automorfismi di un gruppo ciclico di ordine primo è, a sua volta, ciclico. Siamo ora in grado di dimostrarlo.
    </p>
    <lemma xml:id="lem-periodo_prodotto_elementi_commutabili_ordine_coprimo">
      <statement>
        <p>
          Se <m>g</m> e <m>h</m> sono due elementi commutabili e di periodi finiti e coprimi <m>m</m> e <m>n</m> di un gruppo <m>G</m>, allora <m>gh</m> ha periodo <m>mn</m>.
        </p>
      </statement>

      <proof>
        <p>
          Poiché <m>g</m> e <m>h</m> commutano, abbiamo
          <me>
            (gh)^{mn}=g^{mn}h^{mn}=(g^{m})^{n}(h^{n})^{m}=1^{n}1^{m}=1
          </me>:
          dunque, <m>gh</m> ha periodo finito <m>d</m> che divide <m>mn</m>. Ora <m>1=(gh)^{d}=g^{d}h^{d}</m>, da cui segue che <m>g^{d}=h^{-d}</m>. L'elemento <m>g^{d}</m> ha periodo che divide <m>n</m> e l'elemento <m>h^{-d}</m> ha periodo che divide <m>m</m>: ma, essendo lo stesso elemento, il suo periodo divide il massimo comun divisore tra <m>m</m> e <m>n</m>, cioè <m>1</m>. Pertanto <m>g^{d}=h^{-d}=1</m>: ma allora, <m>d</m> è un multiplo del periodo di <m>g</m>, cioè <m>m</m>, ed è anche un multiplo del periodo di <m>h</m>, cioè <m>n</m>: usando ancora una volta il fatto che <m>m</m> e <m>n</m> sono coprimi, otteniamo che <m>d</m> è multiplo di <m>mn</m>. Avendo già notato che <m>d</m> divide <m>mn</m>, segue che <m>d=mn</m>.
        </p>
      </proof>

    </lemma>
    <lemma xml:id="lem-massimo_periodo_abeliano_finito">
      <statement>
        <p>
          Sia <m>G</m> un gruppo abeliano finito e sia <m>m</m> il massimo dei periodi degli elementi di <m>G</m>. Allora <m>g^{m}=1</m> per ogni <m>g</m> in <m>G</m>.
        </p>
      </statement>

      <proof>
        <p>
          Sia <m>h</m> un elemento di <m>G</m> di periodo esattamente <m>m</m>. Sia <m>g</m> un elemento qualunque, di periodo <m>n</m>. Dobbiamo mostrare che <m>m</m> è multiplo di <m>n</m>. Per far ciò, basta provare che, per ogni primo <m>p</m> che divide <m>n</m>, detto <m>\alpha</m> il massimo esponente tale che <m>p^{\alpha}</m> divide <m>n</m>, si ha che <m>p^{\alpha}</m> divide <m>m</m>. Sia allora
          <md>
            <mrow> n \amp =p^{\alpha} n'</mrow>
            <mrow> m \amp =p^{\beta} m'</mrow>
          </md>
          con <m>n'</m> e <m>m'</m> coprimi con <m>p</m>. Ora <m>g'\coloneqq g^{n'}</m> ha periodo <m>p^{\alpha}</m>, mentre <m>h'\coloneqq h^{p^{\beta}}</m> ha periodo <m>m'</m>: per il <xref ref="lem-periodo_prodotto_elementi_commutabili_ordine_coprimo"/>, <m>g'h'</m> ha periodo <m>p^{\alpha}m'</m>. Per la massimalità di <m>m</m>, abbiamo allora <m>p^{\alpha}m'\le p^{\beta}m'</m>, cioè <m>\alpha\le\beta</m> come richiesto.
        </p>
      </proof>

    </lemma>

    <theorem xml:id="thm-sottogruppi_finiti_campo">
      <statement>
        <p>
          Sia <m>K</m> un campo e sia <m>G</m> un sottogruppo finito del gruppo moltiplicativo di <m>K</m>. Allora <m>G</m> è ciclico. In particolare, se <m>K</m> è un campo finito, il suo gruppo moltiplicativo è ciclico.
        </p>
      </statement>

      <proof>
        <p>
          Sia <m>\abs{G}=n</m> e sia <m>m</m> il massimo dei periodi degli elementi di <m>G</m>. Per il <xref ref="lem-massimo_periodo_abeliano_finito"/>, si ha <m>g^{m}=1</m> per ogni elemento di <m>G</m>. Dunque, ogni elemento di <m>G</m> è radice del polinomio <m>x^{m}-1</m> a coefficienti in <m>K</m> che ha, dunque, almeno <m>n</m> radici distinte. Per il <xref ref="cor-radici_dominio"/>, ciò implica che <m>n\le m</m>. D'altra parte, <m>m</m> è un divisore di <m>n</m> e, quindi, <m>m=n</m>, cioè in <m>G</m> c'è un elemento il cui periodo è esattamente <m>n</m> e, quindi, genera <m>G</m>.
        </p>
      </proof>

    </theorem>

    <corollary xml:id="cor-automorfismi_ciclico_ordine_primo">
      <statement>
        <p>
          Se <m>C</m> è un gruppo ciclico di ordine primo <m>p</m>, il suo gruppo degli automorfismi è un gruppo ciclico di ordine <m>p-1</m>.
        </p>
      </statement>

      <proof>
        <p>
          Dal <xref ref="thm-endomorfismi_automorfismi_di_ciclici"/>, sappiamo che <m>\Aut C</m> è isomorfo al gruppo degli invertibili del monoide moltiplicativo di <m>\Interi/p</m>: ma <m>\Interi/p</m> è un campo finito e, quindi possiamo applicare il <xref ref="thm-sottogruppi_finiti_campo"/>.
        </p>
      </proof>

    </corollary>

    <example>
      <statement>
        <p>
          Sia <m>C</m> un gruppo ciclico di ordine <m>8</m> generato da un suo certo elemento <m>g</m>. Gli automorfismi di <m>C</m> sono determinati dall'immagine di <m>g</m> che deve essere un elemento di ordine <m>8</m>: abbiamo <m>4</m> automorfismi e cioè quelli che mandano <m>g</m> rispettivamente in <m>g</m>, <m>g^{3}</m>, <m>g^{5}</m> e <m>g^{7}</m>. Ciascuno di questi automorfismi composto con sé stesso dà l'identità e, dunque, non ci sono automorfismi di ordine <m>4</m>: il gruppo <m>\Aut C</m> non è ciclico.
        </p>
      </statement>
    </example>

    <exercises xml:id="exercises-valutazione_polinomi">

      <exercise>
        <statement>
          <p>
            Mostrare che se <m>R</m> è un anello non commutativo, si può comunque costruire l'anello dei polinomi, ma il <xref ref="thm-proprieta_universale_polinomi"/> va adattato richiedendo che <m>c</m> appartenga al centro di <m>S</m>.
          </p>
        </statement>
      </exercise>

      <exercise>
        <statement>
          <p>
            Verificare che il <xref ref="lem-massimo_periodo_abeliano_finito"/> non si può estendere ai gruppi non abeliani, calcolando, ad esempio il periodo di tutti gli elementi di <m>\Sym_{3}</m>.
          </p>
        </statement>
      </exercise>

    </exercises>


  </section>

</chapter>
