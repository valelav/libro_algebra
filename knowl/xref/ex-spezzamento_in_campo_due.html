<!DOCTYPE html>
<html lang="it-IT" dir="ltr">
<!--********************************************-->
<!--*       Generated from PreTeXt source      *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body class="ignore-math">
<article class="example example-like"><h3 class="heading">
<span class="type">Esempio</span><span class="space"> </span><span class="codenumber">29.1.8</span><span class="period">.</span>
</h3>
<div class="para">Consideriamo il polinomio <span class="process-math">\(f\coloneqq x^{3}+x+1\)</span> a coefficienti nel campo <span class="process-math">\(\Interi/2\text{.}\)</span> Si verifica facilmente che nessuno dei due elementi di <span class="process-math">\(\Interi/2\)</span> è radice di <span class="process-math">\(f\text{:}\)</span> poiché <span class="process-math">\(f\)</span> ha grado <span class="process-math">\(3\text{,}\)</span> ciò significa che <span class="process-math">\(f\)</span> è irriducibile. Consideriamo allora l’estensione semplice <span class="process-math">\(E\coloneqq\Interi/2(u)\)</span> con <span class="process-math">\(u\)</span> radice di <span class="process-math">\(f\text{,}\)</span> costruita come nel <a href="sec-elementi_algebrici_e_trascendenti.html#lem-estensione_semplice" class="xref" data-knowl="./knowl/xref/lem-estensione_semplice.html" data-reveal-label="Mostra" data-close-label="Chiudi" title="Lemma 28.1.19">Lemma 28.1.19</a>. In <span class="process-math">\(E[x]\)</span> il polinomio <span class="process-math">\(f\)</span> è divisibile per <span class="process-math">\(x-u\text{.}\)</span> Abbiamo allora <span class="process-math">\(x^{3}-2=(x-u)(x^{2}+ux+u^{2}+1)\)</span> (lasciamo i calcoli per esercizio). Posto allora <span class="process-math">\(g\coloneqq x^{2}+ux+u^{2}+1\text{,}\)</span> ci chiediamo se <span class="process-math">\(g\)</span> sia totalmente riducibile in <span class="process-math">\(E[x]\text{:}\)</span> poiché <span class="process-math">\(g\)</span> ha grado <span class="process-math">\(2\text{,}\)</span> ciò si verifica se e solo se <span class="process-math">\(g\)</span> ha almeno una radice in <span class="process-math">\(E\text{.}\)</span> Poiché una base di <span class="process-math">\(E\)</span> su <span class="process-math">\(\Interi/2\)</span> è formata da <span class="process-math">\(1\text{,}\)</span> <span class="process-math">\(u\)</span> e <span class="process-math">\(u^{2}\text{,}\)</span> si possono facilmente elencare gli elementi di <span class="process-math">\(E\)</span> (sono <span class="process-math">\(8\)</span>) e verificare se qualcuno di essi è radice del polinomio. Si trova allora che <span class="process-math">\(u^{2}\)</span> è radice di <span class="process-math">\(g\text{:}\)</span> dunque <span class="process-math">\(g\)</span> è divisibile per <span class="process-math">\(x-u^{2}\)</span> in <span class="process-math">\(E[x]\text{,}\)</span> cioè <span class="process-math">\(g=(x-u^{2})h\)</span> con <span class="process-math">\(h\)</span> di primo grado. In conclusione <span class="process-math">\(f=(x-u)(x-u^{2})h\)</span> è totalmente riducibile in <span class="process-math">\(E\)</span> che è dunque il campo di spezzamento di <span class="process-math">\(f\)</span> su <span class="process-math">\(\Interi/2\text{.}\)</span> Lasciamo per esercizio la verifica che <span class="process-math">\(u^{2}\)</span> è radice di <span class="process-math">\(g\)</span> e la determinazione esplicita di <span class="process-math">\(h\text{.}\)</span>
</div></article><span class="incontext"><a class="internal" href="sec-campo_di_spezzamento.html#ex-spezzamento_in_campo_due">Nel contesto</a></span>
</body>
</html>
