<!DOCTYPE html>
<html lang="it-IT" dir="ltr">
<!--******************************************-->
<!--*  Authored with PreTeXt                 *-->
<!--*  pretextbook.org                       *-->
<!--*  Theme: default-modern                 *-->
<!--*  Palette:                              *-->
<!--******************************************-->

<!--********************************************-->
<!--*       Generated from PreTeXt source      *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body class="ignore-math">
<article class="example example-like"><h3 class="heading">
<span class="type">Esempio</span><span class="space"> </span><span class="codenumber">14.4.6</span><span class="period">.</span>
</h3>
<div class="para">Determiniamo i sottogruppi normali di <span class="process-math">\(\Sym_{n}\)</span> per <span class="process-math">\(3\le n\le 5\text{.}\)</span> Sappiamo già che il sottogruppo alterno è normale in <span class="process-math">\(\Sym_{n}\)</span> (<a href="sec-sottogruppi_normali.html#cor-alterno_normale" class="xref" data-knowl="./knowl/xref/cor-alterno_normale.html" data-reveal-label="Mostra" data-close-label="Chiudi" title="Corollario 14.3.10">Corollario 14.3.10</a>).</div> <div class="para">Iniziamo a considerare il caso <span class="process-math">\(n=3\text{.}\)</span> Come detto, un sottogruppo normale deve essere unione di classi di coniugio e tra esse ci deve essere la classe di <span class="process-math">\(\Id\text{.}\)</span> Combiniamo le classi di <span class="process-math">\(\Sym_{3}\)</span> in tutti i modi possibili (sempre includendo la classe di <span class="process-math">\(\Id\)</span>): Se prendiamo la sola classe di <span class="process-math">\(\Id\)</span> otteniamo il sottogruppo banale, se prendiamo tutte le classi otteniamo tutto il gruppo simmetrico, se prendiamo la classe di <span class="process-math">\(\Id\)</span> e la classe di <span class="process-math">\((1\;2\;3)\)</span> otteniamo il sottogruppo alterno. L’unica possibilità che rimane da analizzare è il sottoinsieme unione della classe di <span class="process-math">\(\Id\)</span> e di <span class="process-math">\((1\;2)\text{:}\)</span> ma questo sottoinsieme contiene <span class="process-math">\(4\)</span> elementi e, per il <a href="sec-teorema_di_lagrange.html#thm-lagrange" class="xref" data-knowl="./knowl/xref/thm-lagrange.html" data-reveal-label="Mostra" data-close-label="Chiudi" title="Teorema 12.2.6: Teorema di Lagrange">Teorema di Lagrange</a>, non può essere un sottogruppo di <span class="process-math">\(\Sym_{3}\text{.}\)</span> Pertanto, <span class="process-math">\(\Sym_{3}\)</span> ha <span class="process-math">\(3\)</span> sottogruppi normali: <span class="process-math">\(\Id\text{,}\)</span> <span class="process-math">\(A_{3}\)</span> e <span class="process-math">\(\Sym_{3}\text{.}\)</span>
</div> <div class="para">Consideriamo ora il caso <span class="process-math">\(n=4\text{.}\)</span> Consideriamo tutte le possibili unioni di classi di coniugio (includendo <span class="process-math">\(\Id\)</span>) e contiamo quanti elementi contiene ciascuna di queste unioni: se il numero che otteniamo non è un divisore dell’ordine del gruppo, allora sicuramente il sottoinsieme considerato non è un sottogruppo e possiamo scartarlo, altrimenti dobbiamo verificare se è un sottogruppo. Facendo tutti i calcoli, vediamo che, oltre a <span class="process-math">\(\Id\text{,}\)</span> <span class="process-math">\(A_{4}\)</span> e <span class="process-math">\(\Sym_{4}\text{,}\)</span> l’unica possibilità da considerare è il sottoinsieme <span class="process-math">\(T\)</span> unione della classe di <span class="process-math">\(\Id\)</span> e della classe di <span class="process-math">\((1\;2)(3\;4)\text{:}\)</span> il sottoinsieme <span class="process-math">\(T\)</span> ha <span class="process-math">\(4\)</span> elementi e, quindi, potrebbe essere un sottogruppo di <span class="process-math">\(\Sym_{4}\text{.}\)</span> Facendo le verifiche, vediamo che è effettivamente così e, quindi, è un sottogruppo (necessariamente normale) di <span class="process-math">\(\Sym_{4}\text{.}\)</span>
</div> <div class="para logical">
<div class="para">Il caso <span class="process-math">\(n=5\)</span> si tratta in maniera analoga. Consideriamo tutte le possibili unioni di classi di coniugio (includendo <span class="process-math">\(\Id\)</span>) e cerchiamo quelle formate da un numero di elementi che sia un divisore dell’ordine di <span class="process-math">\(\Sym_{5}\)</span> (cioè di <span class="process-math">\(5!=120\)</span>). Oltre a quelle che danno il sottogruppo banale, il sottogruppo alterno e il gruppo simmetrico stesso, abbiamo due casi da considerare:</div>
<ul class="disc" id="ex-sottogruppi_normali_simmetrico-1-4-5">
<li><div class="para">l’unione delle classi di <span class="process-math">\(\Id\text{,}\)</span> di <span class="process-math">\((1\;2\;3\;4\;5)\)</span> e di <span class="process-math">\((1\;2)(3\;4)\)</span> che contiene <span class="process-math">\(40\)</span> elementi</div></li>
<li><div class="para">l’unione delle classi di <span class="process-math">\(\Id\text{,}\)</span> di <span class="process-math">\((1\;2\;3\;4\;5)\text{,}\)</span> di <span class="process-math">\((1\;2)(3\;4)\)</span> e di <span class="process-math">\((1\;2\;3)(4\;5)\)</span> che contiene <span class="process-math">\(60\)</span> elementi</div></li>
</ul>
<div class="para">Né l’una ne l’altra sono sottogruppi del simmetrico: infatti, entrambe contengono gli elementi <span class="process-math">\((1\;2)(3\;4)\)</span> e <span class="process-math">\((1\;2)(3\;5)\)</span> ma non il loro prodotto e cioè <span class="process-math">\((3\;4\;5)\text{.}\)</span> Dunque, gli unici sottogruppi normali di <span class="process-math">\(\Sym_{5}\)</span> sono <span class="process-math">\(\Id\text{,}\)</span> <span class="process-math">\(A_{5}\)</span> e <span class="process-math">\(\Sym_{5}\text{.}\)</span>
</div>
</div></article><span class="incontext"><a class="internal" href="sec-coniugati_simmetrico_alterno.html#ex-sottogruppi_normali_simmetrico">Nel contesto</a></span>
</body>
</html>
