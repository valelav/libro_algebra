<!DOCTYPE html>
<html lang="it-IT" dir="ltr">
<!--********************************************-->
<!--*       Generated from PreTeXt source      *-->
<!--*                                          *-->
<!--*         https://pretextbook.org          *-->
<!--*                                          *-->
<!--********************************************-->
<head>
<meta http-equiv="Content-Type" content="text/html; charset=UTF-8">
<meta name="robots" content="noindex, nofollow">
</head>
<body class="ignore-math">
<article class="theorem theorem-like"><h3 class="heading">
<span class="type">Teorema</span><span class="space"> </span><span class="codenumber">28.3.12</span><span class="period">.</span>
</h3>
<div class="para">Dato un qualsiasi campo <span class="process-math">\(F\)</span> esiste una sua chiusura algebrica <span class="process-math">\(K\text{.}\)</span> Inoltre <span class="process-math">\(K\)</span> è univocamente determinato a meno di isomorfismi, vale a dire che se <span class="process-math">\(K'\)</span> è un’altra chiusura algebrica di <span class="process-math">\(F\)</span> allora esiste un isomorfismo <span class="process-math">\(\theta\colon K\to K'\)</span> che estende l’identità da <span class="process-math">\(F\)</span> in sé.</div></article><details class="hiddenproof born-hidden-knowl"><summary class="knowl__link"><h3 class="heading"><span class="type">Dimostrazione<span class="period">.</span></span></h3></summary><article class="hiddenproof knowl__content"><div class="para logical">
<div class="para">Sia <span class="process-math">\(P\)</span> l’insieme di tutti i polinomi di grado positivo a coefficienti in <span class="process-math">\(F\text{.}\)</span> Dal <a href="sec-chiusure_algebriche.html#lem-aggiunta_infinite_radici" class="xref" data-knowl="./knowl/xref/lem-aggiunta_infinite_radici.html" data-reveal-label="Mostra" data-close-label="Chiudi" title="Lemma 28.3.3">Lemma 28.3.3</a>, sappiamo che esiste un’estensione algebrica <span class="process-math">\(K_{1}\)</span> di <span class="process-math">\(F\)</span> che contiene almeno una radice di ogni polinomio in <span class="process-math">\(P\text{.}\)</span> Possiamo iterare il procedimento e ottenere una sequenza di estensioni</div>
<div class="displaymath process-math" data-contains-math-knowls="./knowl/xref/lem-aggiunta_infinite_radici.html ./knowl/xref/cor-estensione_algebrica_di_algebrica.html">
\begin{equation*}
F\subseteq K_{1}\subseteq K_{2}\subseteq \cdots K_{i}\subseteq \cdots
\end{equation*}
</div>
<div class="para">tale che ogni termine è un’estensione algebrica del precedente (e, quindi, è un’estensione algebrica di <span class="process-math">\(F\)</span> grazie al <a href="sec-elementi_algebrici_e_trascendenti.html#cor-estensione_algebrica_di_algebrica" class="xref" data-knowl="./knowl/xref/cor-estensione_algebrica_di_algebrica.html" data-reveal-label="Mostra" data-close-label="Chiudi" title="Corollario 28.1.25">Corollario 28.1.25</a>) e contiene una radice per ciascun polinomio di grado positivo contenuto nel precedente. Se ora consideriamo l’unione <span class="process-math">\(K\)</span> dei campi <span class="process-math">\(K_{i}\text{,}\)</span> si può verificare facilmente che questo è un campo, estensione di <span class="process-math">\(F\text{,}\)</span> che è algebrico su <span class="process-math">\(F\)</span> e che ogni polinomio di grado positivo a coefficienti in <span class="process-math">\(K\text{,}\)</span> avendo i coefficienti in qualche <span class="process-math">\(K_{i}\)</span> ha una radice in <span class="process-math">\(K_{i+1}\text{,}\)</span> cioè in <span class="process-math">\(K\text{:}\)</span> in altri termini, <span class="process-math">\(K\)</span> è una chiusura algebrica di <span class="process-math">\(F\text{,}\)</span>
</div>
</div> <div class="para">Dimostriamo ora l’unicità della chiusura algebrica. Sia <span class="process-math">\(K'\)</span> come in enunciato una chiusura algebrica di <span class="process-math">\(F\text{.}\)</span> Mostreremo l’esistenza di <span class="process-math">\(\theta\)</span> applicando ancora il <a href="sec-chiusure_algebriche.html#lem-zorn" class="xref" data-knowl="./knowl/xref/lem-zorn.html" data-reveal-label="Mostra" data-close-label="Chiudi" title="Lemma 28.3.1: Lemma di Zorn">Lemma di Zorn</a>. Consideriamo l’insieme <span class="process-math">\(S\)</span> formato dalle coppie <span class="process-math">\((L,\phi)\)</span> con <span class="process-math">\(L\)</span> estensione di <span class="process-math">\(F\)</span> contenuta in <span class="process-math">\(K\)</span> e <span class="process-math">\(\phi\colon L\to K'\)</span> omomorfismo di campi che estende la funzione identica da <span class="process-math">\(F\)</span> in sé. Ordiniamo <span class="process-math">\(S\)</span> ponendo <span class="process-math">\((L,\phi)\le(H,\psi)\)</span> se <span class="process-math">\(L\subseteq H\)</span> e <span class="process-math">\(\psi\)</span> è un’estensione di <span class="process-math">\(\phi\text{:}\)</span> lasciamo per esercizio le verifiche che questa sia effettivamente una relazione d’ordine. Chiaramente <span class="process-math">\(S\)</span> è non vuoto: la coppia <span class="process-math">\((F,\iota)\)</span> dove <span class="process-math">\(\iota\)</span> è l’inclusione di <span class="process-math">\(F\)</span> in <span class="process-math">\(K'\)</span> appartiene a <span class="process-math">\(S\text{.}\)</span> Sia ora <span class="process-math">\(T\)</span> un sottoinsieme totalmente ordinato di <span class="process-math">\(S\text{:}\)</span> mostriamo che ammette un maggiorante. Possiamo assumere che <span class="process-math">\(T\)</span> sia non vuoto, altrimenti la tesi è banale (qualunque elemento di <span class="process-math">\(S\)</span> è un maggiorante di <span class="process-math">\(T\)</span>). Si verifica facilmente (lasciamolo per esercizio) che la coppia <span class="process-math">\((E,\eta)\)</span> dove <span class="process-math">\(E\)</span> è l’unione degli <span class="process-math">\(L\)</span> al variare di <span class="process-math">\((L,\phi)\)</span> in <span class="process-math">\(S\)</span> e <span class="process-math">\(\eta\)</span> è definito ponendo <span class="process-math">\(u\eta\coloneqq u\phi\)</span> se <span class="process-math">\(u\)</span> appartiene a <span class="process-math">\(L\)</span> è effettivamente un maggiorante di <span class="process-math">\(T\text{.}\)</span> Possiamo, dunque, assumere che <span class="process-math">\(S\)</span> abbia un elemento massimale, sia <span class="process-math">\((E,\theta)\text{:}\)</span> per concludere, basta mostrare che <span class="process-math">\(E=K\)</span> e che <span class="process-math">\(\theta\)</span> è suriettivo.</div> <div class="para">Sia allora <span class="process-math">\(u\)</span> un elemento di <span class="process-math">\(K\text{:}\)</span> sappiamo che <span class="process-math">\(u\)</span> è algebrico su <span class="process-math">\(F\)</span> e, a maggior ragione, su <span class="process-math">\(E\text{.}\)</span> Sia <span class="process-math">\(f\)</span> il polinomio minimo di <span class="process-math">\(u\)</span> su <span class="process-math">\(E\text{.}\)</span> Il polinomio <span class="process-math">\(f\indotto{\theta}\)</span> è un polinomio a coefficienti in <span class="process-math">\(K'\)</span> e ha quindi una radice in <span class="process-math">\(K'\text{:}\)</span> per il <a href="sec-estensioni_di_omomorfismi.html#lem-estensione_omomorfismo_semplice" class="xref" data-knowl="./knowl/xref/lem-estensione_omomorfismo_semplice.html" data-reveal-label="Mostra" data-close-label="Chiudi" title="Lemma 28.2.3">Lemma 28.2.3</a>, <span class="process-math">\(\theta\)</span> si estende a un omomorfismo <span class="process-math">\(\kappa\)</span> da <span class="process-math">\(E(u)\)</span> in <span class="process-math">\(K\text{.}\)</span> Dunque, <span class="process-math">\((E,\kappa)\)</span> è un elemento di <span class="process-math">\(S\)</span> tale che <span class="process-math">\((E,\theta)\le(E(u),\kappa)\text{:}\)</span> per la massimalità di <span class="process-math">\((E,\theta)\text{,}\)</span> ne consegue che <span class="process-math">\(E=E(u)\text{,}\)</span> vale a dire <span class="process-math">\(u\)</span> appartiene a <span class="process-math">\(E\text{.}\)</span> L’arbitrarietà della scelta di <span class="process-math">\(u\)</span> in <span class="process-math">\(K\)</span> implica che <span class="process-math">\(K=E\text{.}\)</span> Ora <span class="process-math">\(K\theta\text{,}\)</span> essendo isomorfo a <span class="process-math">\(K\text{,}\)</span> è algebricamente chiuso e, ovviamente, contiene <span class="process-math">\(F\text{:}\)</span> poiché <span class="process-math">\(K'\)</span> è algebrico su <span class="process-math">\(F\text{,}\)</span> ciò comporta che <span class="process-math">\(K\theta=K'\text{,}\)</span> come richiesto.</div></article></details><span class="incontext"><a class="internal" href="sec-chiusure_algebriche.html#thm-esistenza_chiusura_algebrica">Nel contesto</a></span>
</body>
</html>
